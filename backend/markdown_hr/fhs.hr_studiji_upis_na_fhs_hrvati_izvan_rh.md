[Article Link](https://www.fhs.hr/studiji/upis_na_fhs/hrvati_izvan_rh)

## 
Sveučilište u Zagrebu je sa Središnjim državnim uredom za Hrvate izvan RH potpisalo _Sporazum_ kojim je predviđeno poticanje donošenja upisnih kvota za Hrvate izvan Republike Hrvatske s ciljem povratka Hrvata i potomaka Hrvata u Hrvatsku te pozitivnog djelovanja na ostanak mladih u hrvatskome društvu, čime se dugoročno jača demografski, gospodarski i opći napredak hrvatskoga društva. Potpisivanje ovog sporazuma uslijedilo je nakon održane  _III. Plenarne sjednice Savjeta Vlade RH za Hrvate izvan RH_ održane 10. prosinca 2016. u Vukovaru čiji je zaključak bio da je potrebno osiguravati posebne upisne kvote za mlađe naraštaje Hrvata izvan RH radi njihova upisa na sveučilišta u RH te osiguravati stipendije za studij, za pripadnike hrvatske manjine i iseljeništva.  
  
Stoga je Senat Sveučilišta u Zagrebu potvrdio posebnu kvotu za ove kandidate te će sastavnice provoditi razredbene postupke za njih po posebno utvrđenim uvjetima upisa.   
  
Predviđene posebne upisne kvote odnose na dvije kategorije definirane člankom 2. Zakona o odnosima Republike Hrvatske s Hrvatima izvan Republike Hrvatske (NN 124/11, 16/12): na pripadnike **hrvatske manjine** u europskim državama (u Republici Austriji, Republici Srbiji, Republici Sloveniji, Slovačkoj Republici, Rumunjskoj, Republici Makedoniji, Mađarskoj, Talijanskoj Republici, Crnoj Gori, Češkoj Republici, Republici Kosovo i Republici Bugarskoj) i na **Hrvate iseljenike** u prekomorskim i europskim državama i njihove potomke. 


**Informacije o upisu mlađih naraštaja Hrvata izvan Republike Hrvatske na sveučilišne prijediplomske studije Fakulteta hrvatskih studija Sveučilišta u Zagrebu**
Broj mjesta predviđenih za upis Hrvata izvan RH na Fakultet hrvatskih studija je sljedeći:
Studij | Dvopredmetno | Jednopredmetno  
---|---|---  
Demografije i hrvatskoga iseljeništva | 5 | –  
Filozofije i kulture | 5 | –  
Latinski jezik | 1 | -  
Komunikologije | 5 | 2  
Kroatologije | 5 | 4  
Povijesti | 5 | 3  
Psihologije | – | 6  
Sociologije | 5 | 3  
Ukupno | 31 | 18  
Na Fakultetu hrvatskih studija Sveučilišta u Zagrebu na preddiplomskoj razini može se studirati:
  * samo jedan studij (jednopredmetno) i to: komunikologiju, kroatologiju, povijest, psihologiju i sociologiju, ili
  * kombinaciju dva studija (dvopredmetno) između sljedećih: demografija i hrvatsko iseljeništvo, filozofija i kultura, komunikologija, kroatologija, latinski jezik, povijest i sociologija.


**_Prijave za pristup razredbenom postupku_**
Pristupnici podnose prijave i šalju motivacijsko pismo za upis u prvu godinu prijediplomskoga studija:
  * u prvom roku do utorka **1. srpnja 2025. u 23.59 prema srednjoeuropskom ljetnom računanju vremena.**
  * u drugom roku do petka **5. rujna 2025. u 23.59 prema srednjoeuropskom ljetnom računanju vremena.**


Prijave se zaprimaju preko Središnjega prijavnoga ureda na mrežnoj adresi [/www.postani-student.hr](https://www.fhs.hr/www.postani-student.hr)
Motivacijsko pismo šalje se na [hrvatiizvanrh@fhs.hr](http://hrvatiizvanrh@fhs.hr)[ ](javascript:cms_mail\('hrvatiizvanrh','fhs.hr','',''\))do utorka**1. srpnja 2025.** u 23.59 prema srednjoeuropskom ljetnom računanju vremena u prvom i do petka **5. rujna 2025.** u 23.59 prema srednjoeuropskom ljetnom računanju vremena u drugom roku.
Elementi vrjednovanja za upis pristupnika bit će:
  1. Potvrda o pripadnosti hrvatskom narodu izdanu od Središnjega državnoga ureda za Hrvate izvan Republike Hrvatske (Pantovčak 258, 10000 Zagreb, [pisarnica@hrvatiizvanrh.hr](javascript:cms_mail\('pisarnica','hrvatiizvanrh.hr','',''\)), [/hrvatiizvanrh.gov.hr](https://www.fhs.hr/hrvatiizvanrh.gov.hr/))
  2. 50 % opći uspjeh u srednjoj školi, odnosno u četiri posljednje godine u okviru najmanje dvanaestogodišnjega školovanja (Dokazuje se preslikom pristupnikove svjedodžbe za svaki pojedini razred srednje škole. Pristupnici koji su završili srednjoškolski odgoj i obrazovanje izvan Hrvatske nemaju obvezu polagati državnu maturu.);
  3. 25 % poznavanje hrvatskoga jezika (Dokazuje se potvrdom o poznavanju hrvatskoga jezika razine B2 ili C1 ili C2 ili razgovorom putom video-poziva ili uživo s članom Razredbenoga povjerenstva. Pristupniku koji ne dokaže poznavanje hrvatskoga jezika razine B2 kao uvjet za upis u drugu godinu studija odredit će se položen taj ispit.);
  4. 25 % motiviranost (Dokazuje se motivacijskim pismom i razgovorom putom video-poziva ili uživo s članom Razredbenoga povjerenstva.).


Pristupnici koji ispunjavaju gore navedene uvjete upisa pristupaju motivacijskom razgovoru i procjeni znanja hrvatskoga jezika. Razgovor će se održati putom video-poziva ili uživo na Fakultetu hrvatskih studija, Borongajska cesta 83d, Zagreb, između 2. i 4. srpnja 2025. u prvom, odnosno između**11. i 13. rujna 2025.** u drugom roku.
Privremena rang-lista pristupnika bit će objavljena **16. srpnja 2025.** u 14.00 sati na stranici [Postani student. ](http://www.postani-student.hr)
Konačna rang-lista pristupnika bit će objavljena **16. srpnja 2025.** iza 15 sati na stranici [Postani student. ](http://www.postani-student.hr)
Privremena rang-lista pristupnika u jesenskom roku bit će objavljena **17. rujna 2025.** u 14.00 sati na stranici [Postani student. ](http://www.postani-student.hr)
Konačna rang-lista pristupnika bit će objavljena **17. rujna 2025. iza 15 sati** na stranici [Postani student. ](http://www.postani-student.hr)
_Rokovi upisa za sve pristupnike koji su stekli pravo upisa:_
Upisi u I. godinu sveučilišnih prijediplomskih studija Fakulteta hrvatskih studija u ljetnom roku bit će **od 17. do 22. srpnja 2025.**
Upisi u I. godinu sveučilišnih prijediplomskih studija Fakulteta hrvatskih studija u jesenskom roku bit će **18. rujna 2025.**
Za više informacija o studijskim programima, posjetite:https://www.fhs.hr/studiji 
Za pomoć pri ispunjavanju prijave i prikupljanju dokumentacije, slobodno se javite na _hrvatiizvanrh@fhs.hr_
  

