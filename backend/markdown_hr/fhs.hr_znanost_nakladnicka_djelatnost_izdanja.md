[Article Link](https://www.fhs.hr/znanost/nakladnicka_djelatnost/izdanja)

## 
**Popis i cijene izdanja Fakulteta hrvatskih studija**
![](https://www.fhs.hr/images/50042834/Cjenik_izdanja_FHS_1._listopada_2025_page-0001.jpg)
![](https://www.fhs.hr/images/50042834/Cjenik_izdanja_FHS_1._listopada_2025_page-0002.jpg)
![](https://www.fhs.hr/images/50042834/Cjenik_izdanja_FHS_1._listopada_2025_page-0003.jpg)
![](https://www.fhs.hr/images/50042834/Cjenik_izdanja_FHS_1._listopada_2025_page-0004.jpg)
![](https://www.fhs.hr/images/50042834/Cjenik_izdanja_FHS_1._listopada_2025_page-0005.jpg)
![](https://www.fhs.hr/images/50042834/5_page-0006.jpg)
Fakultet hrvatskih studija Sveučilišta u Zagrebu veliku pozornost posvećuje nakladničkoj djelatnosti koja se odnosi na objavljivanje onih naslova koji će na znanstveno utemeljen način upotpunjavati literaturu potrebnu za izvođenje sveučilišne nastave na pojedinim studijskim smjerovima i kolegijima. 
Nastojeći upravo oko ove komplementarnosti studijskog programa i vlastitoga izdavaštva, nakladnička djelatnost odvija se kroz nekoliko knjižnih cjelina kao što su Biblioteka “Croaticum”, Biblioteka “Filozofija”, Biblioteka “Povijest”, Biblioteka “Manualia”, Biblioteka “Hrvatski književni povjesničari”, Biblioteka “Institucije i pojedinci“, Biblioteka “Scopus”, Biblioteka “Posebna izdanja”, Biblioteka “Izdanja Hrvatskih studija na stranim jezicima“, Biblioteka “Hrvatska arheološka baština”, Biblioteka “Tihi pregaoci”, Biblioteka “Croatica”, Biblioteka “Dies historiae”, Biblioteka “Komunikologija”, Biblioteka “Klasici komunikologije”, Biblioteka “Hrvatski pisci u iseljeništvu”, Biblioteka “Kulturologija”, Biblioteka “Kanonski korpus hrvatske književnosti, kulturne povijesti, filozofije i znanosti” i Biblioteka “Suizdavaštvo”.
Studenti izdaju sljedeće časopise: “Scopus”, “Lucius”, “Student”, “Cassius”, “Amalgam” i “Psychoactive”, a nastavnici znanstveni časopis “Kroatologija - Časopis za hrvatsku kulturu”. 
Izdanja danas uključuju knjige i časopise na čijim se stranicama obrađuju brojne teme iz hrvatske kulturne i nacionalne povijesti, uvodi u pojedine filozofske discipline, objavljuju klasična i suvremena djela svjetske i hrvatske filozofije, revaloriziraju i otimaju zaboravu brojna zaboravljena, a značajna imena hrvatske povijesti, kulture i znanosti. 
Izdanja stoga, nisu korisna samo studentima ili užem krugu stručnjaka za pojedine akademske discipline, nego i svima onima koje zanima širok spektar pitanja i problema hrvatske i svjetske duhovne prošlosti i sadašnjosti. 
Izdavačka djelatnost Fakulteta hrvatskih studija Sveučilišta u Zagrebu do sada broji više od 190 knjiga, oko 60 svezaka znanstvenih časopisa i preko 90 svezaka studentskih časopisa. 
Studenti Fakulteta hrvatskih studija Sveučilišta u Zagrebu imaju pravo na popust 50%. Naslove se naručuju e-poštom (izdavastvo@fhs.hr), i potom, dostavljajući potvrde o uplati, preuzimaju ih na porti FHS od 16-19 sati.
Naslovi se kupuju u knjižarama (_Nova stvarnost, Školska knjiga, Dominović, Zebra, Leksikografski zavod Miroslav Krleža, Knjižara NOVA_ itd.), a mogu se i direktno naručiti slanjem poruke na e-adresu izdavastvo@fhs.hr.
Mrežna građa – web publikacije:  

  * [Manualia](https://www.fhs.unizg.hr/znanost/nakladnicka_djelatnost/izdanja/manualia)  

  * [Dies historiae](https://www.fhs.unizg.hr/znanost/nakladnicka_djelatnost/izdanja/dies_hitoriae)
  *   * [Katalog izdanja (iz 2010. g.)](https://www.fhs.hr/images/50042834/Katalog_izdanja_2010-ispr.pdf)


  

