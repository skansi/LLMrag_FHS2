[Article Link](https://www.fhs.hr/studiji/edukacije)

## 
Osim redovitih sveučilišnih studijskih programa (znanstveno-nastavna i znanstvena djelatnost), na Fakultetu hrvatskih studija odvijaju se i različite popratne edukativne djelatnosti koje pridonose živosti ovoga visokoga učilišta i otvorenosti prema različitim sadržajima koji pomažu u trajnim nastojanjima za stručnim usavršavanjima pojedinaca ili skupina.
**Nastavna djelatnost** Fakulteta hrvatskih studija obuhvaća razvijanje i izvođenje stručnih studija i programa cjeloživotnoga obrazovanja u okvirima znanstvenih područja u kojim se odvija znanstveno-nastavna djelatnost.
**Savjetodavna djelatnost** obuhvaća pružanje podrške studentima i zaposlenicima u pogledu suočavanja s osobnim poteškoćama, pitanjima osobnoga razvoja i profesionalnim dvojbama, a može uključivati individualni i grupni rad, predavanja, izradbu tekstnih i vizualnih materijala te povezivanje s primjerenijim izvorima podrške u slučaju potrebe.
**Centar** ovisno o složenosti, opsegu i zaokruženosti poslova koji se obavljaju u njegovu sklopu, može biti ustrojbena jedinica ili organizacijska jedinica unutar neke ustrojbene jedinice, a bavi se nastavnim i stručnim radom te razvijanjem stručnih i inih studijskih programa u povezanosti s praksom.
**Programi osposobljavanja i usavršavanja** dio su sustava cjeloživotne naobrazbe ili plod međunarodne suradnje i imaju fleksibilni ustroj.
  

