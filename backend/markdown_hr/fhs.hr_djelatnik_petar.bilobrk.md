[Article Link](https://www.fhs.hr/djelatnik/petar.bilobrk)

## O vanjskom suradniku
![](https://www.fhs.hr/images/users_profiles/image\(1\).png)
###  Petar Bilobrk, dr. sc. 
**Zvanje:**
povjera predavanja 
**Konzultacije:**
Prema dogovoru putem e-maila: pbilobrk@fhs.hr
**E-mail:**
[pbilobrk@fhs.hr](javascript:startMail\('ocyvobxes@fuu.e'\);)
**Odsjek:**
ODSJEK ZA KROATOLOGIJU 
#### Nastava
**prijediplomski**
  * [Hrvatski identitet u europskom kontekstu (270237)](https://www.fhs.hr/predmet/hiuek_a) - Seminar


#### Životopis
Na Katoličkom bogoslovnom fakultetu Sveučilišta u Zagrebu završio je prijediplomski stručni studij teologije gdje je diplomirao na temu: _Nauk Ivana Pavla II. o ljudskom radu u svjetlu dostojanstva ljudske osobe_ , pod mentorstvom prof. dr. sc. Stjepana Balobana.
Sveučilišni diplomski studij religijskih znanosti upisao je na Filozofskom fakultetu Družbe Isusove, Hrvatski studiji Sveučilišta u Zagrebu (danas Fakultet filozofije i religijskih znanosti Sveučilišta u Zagrebu) gdje je diplomirao na temu: _Kristologija Josepha Ratzingera_ , pod mentorstvom prof. dr. sc. Ivana Antunovića.
Poslijediplomski interdisciplinarni doktorski studij kroatologije na Fakultetu hrvatskih studija Sveučilišta u Zagrebu završio je obranom doktorske disertacije na temu _Kulturni vidici razvoja Hrvatskoga katoličkog pokreta od 1900. do 1913._ koju je izradio pod mentorstvom izv. prof. dr. sc. Vladimira Lončarevića.
Imenovan je pojedinačnim savjetnikom Centra za proučavanje odnosa znanosti i religije Fakulteta filozofije i religijskih znanosti Sveučilišta u Zagrebuna 17. prosinca 2024. godine na mandat od tri godine.
Zaposlen je na radnom mjestu voditelj Središnjeg sveučilišnog ureda za multimedijsku produkciju i komunikaciju Sveučilišta u Zagrebu, glavni je urednik _Akademskoga lista_ , novine sveučilišta u Zagrebu. Zamjenik je glavne urednice hrvatskih sveučilišnih novina  _Universitas._
#### Profesionalni interesi i članstva
  1. Centar za proučavanje odnosa znanosti i religije Fakulteta filozofije i religijskih znanosti Sveučilišta u Zagrebu (pojedinačni savjetnik)
  2. The European Academy of Religion (EuARe)
  3. Matica hrvatska
  4. Hrvatsko katoličko društvo prosvjetnih djelatnika
  5. Udruga Alumni Fakulteta filozofije i religijskih znanosti Sveučilišta u Zagrebu - tajnik
  6. Društvo prijatelja glagoljice


#### Izabrani projekti
  1. Sveučilište u Zagrebu Fakultet hrvatskih studija -  _Tihi pregaoci: redovnički prinosi hrvatskoj i europskoj kulturi_ - suradnik
  2. Sveučilište u Zagrebu Fakultet hrvatskih studija i Istraživački centar za poredbenu povijest redovništva Tehničkoga sveučilišta u Dresdenu (FOVOG) -  _Religious Orders and Societies Entangled (ROSE)_ - suradnik
  3. Institut za istraživanje migracija -_Hrvati u Bosni i Hercegovini: povijesne i suvremene perspektive (HRVABIH-POSUP)_(2024.-2027.) - suradnik
  4. Institut za istraživanje migracija -_Mapiranje hrvatske nacionalne manjine u europskim državama – Hrvati u Mađarskoj i Crnoj Gori (MAHRNAM-MICG)_(2024.-2027.) - suradnik
  5. Sveučilište u Zagrebu -  _Strani studenti na Sveučilištu u Zagrebu_ _od 1874. do 1918. u digitalnom okružju_ ; II. faza - suradnik


