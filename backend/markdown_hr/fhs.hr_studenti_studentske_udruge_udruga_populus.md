[Article Link](https://www.fhs.hr/studenti/studentske_udruge/udruga_populus)

## 
![](https://www.fhs.hr/images/50043201/Populus%20-%20logo.png)
**Tko smo?**
Udruga studenata demografije i hrvatskoga iseljeništva "Populus" je udruga koja okuplja studente demografije i hrvatskoga iseljeništva pri Fakultetu hrvatskih studija Sveučilišta u Zagrebu, s ciljem promicanja demografije kao znanosti, istraživanja demografskih pojava i procesa u Hrvatskoj te istraživanja, promicanja i zaštite identitetskih odrednica Hrvata koji žive izvan Republike Hrvatske.
**Što radimo?**
Kroz organizaciju različitih događanja i aktivnosti (tribina, predavanja, simpozija, okruglih stolova, stručnih izleta i putovanja, radionica i dr.), Udruga potiče akademsku i društvenu raspravu o demografskim izazovima te doprinosu hrvatske dijaspore i nužnoj povezanosti domovinske i iseljene Hrvatske. Kroz naš rad želimo podići svijest o važnosti ovih tema za našu budućnost, kako u nacionalnom, tako i u globalnom kontekstu.
**S kim surađujemo?**
Otvoreni smo za suradnju sa svima: povratničkim, useljeničkim i iseljeničkim, kao i studentskim i drugim udrugama i organizacijama, zatim kulturnim i znanstveno-istraživačkim institucijama, tijelima javne vlasti te zainteresiranom javnošću.
**Tko može postati članom?**
Redovnim članom Udruge može postati svaka fizička osoba koja pohađa integrirani prijediplomski i diplomski studij demografije i hrvatskoga iseljeništva pri Fakultetu hrvatskih studija Sveučilišta u Zagrebu, a koja prihvaća Statut i druge akte Udruge.
Izvanrednim članom može postati svaka fizička osoba koja ne pohađa studij demografije i hrvatskoga iseljeništva, već bilo koji drugi studij pri Fakultetu hrvatskih studija Sveučilišta u Zagrebu ili drugom visokom učilištu, a koja također prihvaća Statut i druge akte Udruge.
Za učlanjenje u Udrugu potrebno je ispuniti [pristupnicu](https://docs.google.com/forms/d/e/1FAIpQLSc2LEzIRXTkksJSt-7H6oCDZad58V-G-IGSoR0zD_Gv679qhg/viewform) u elektroničkom obliku.
**Naš tim**
David Car, predsjednik (dcar@fhs.hr) 
Jakov Milat, potpredsjednik (jmilat@fhs.hr) 
Ivana Tomić, tajnica (itomic1@fhs.hr)
**Kako nas možete pratiti?**
Više o dosadašnjim i budućim aktivnostima možete pronaći na našim profilima:
  * Instagram ➡ <https://www.instagram.com/udrugapopulus/>
  * Facebook ➡ <https://web.facebook.com/profile.php?id=61573566609689>
  * 

**Kako nas možete kontaktirati?**
Za sve informacije dostupni smo putem službene e-mail adrese: udrugapopulus@gmail.com.
**Osnovne informacije:**
Puni naziv: Udruga studenata demografije i hrvatskoga iseljeništva "Populus"
Skraćeni naziv: Udruga "Populus"
Sjedište: Borongajska cesta 83d, 10000 Zagreb
OIB: 00054514622
Registarski broj u Registru udruga Republike Hrvatske: 21015056
Registarski broj u Registru neprofitnih organizacija: 0498173
Matični broj poslovnog subjekta: 5971829
IBAN: HR5223600001103149394 (Zagrebačka banka d. d.)
  

