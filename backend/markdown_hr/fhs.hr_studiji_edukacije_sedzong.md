[Article Link](https://www.fhs.hr/studiji/edukacije/sedzong)

## Institut kralja Sedžonga za korejski jezik i kulturu
Institut kralja Sedžonga (korejski: 세종 학당; čita se: Sedžong Hakdang) naziv je jezičnoga instituta koji je osnovala južnokorejska vlada diljem svijeta početkom 2007. godine. Institut je nazvan prema Sedžongu Velikom, izumitelju korejskoga alfabeta. Do lipnja 2021. osnovana su 234 instituta kralja Sedžonga u 82 zemlje svijeta. Institut kralja Sedžonga u Zagrebu otvoren je u rujnu 2020. godine na Fakultetu hrvatskih studija. Trenutno surađuje sa Sveučilištem Chung-Ang u Koreji.
  1. **Izvođač programa:** King Sejong Institute Zagreb
  2. **Vrsta programa:** Tečaj korejskog jezika i kulture
  3. **Trajanje programa:** 15 tjedana
  4. **Mjesto izvođenja programa:** Dvorana Sobaek i dvorana Dinara(object 78 i 77)
  5. **ECTS bodovi:**__ NE
  6. **Cijena programa** : 70 eura po semestru
  7. **Voditelj programa:** doc. dr. sc. Vlatko Smiljanić
  8. **Kontakt osoba** : Lina Seonghyun Kwon, skwon@fhs.hr
  9. **Napomena** _:_ Certifikat završetka tečaja koristi se kao dokaz o poznavanju korejskoga jezika prilikom podnošenja zahtjeva za boravišnu vizu u Koreji
  10. **O programu:** Institut Kralja Sedžonga u Zagrebu (King Sejong institute Zagreb) je institucija namijenjena svima koji žele učiti korejski jezik i kulturu. Ovaj institut promovira korejsku kulturu i jezik te nudi obrazovne programe u okviru zaklade King Sejong instituta. U institutu korejski jezik podučavaju korejski učitelji koji pružaju sustavno i profesionalno obrazovanje. 


Pod ostale, opširnije informacije:
  1. **Opis programa** : Institut kralja Sedžonga u Zagrebu (King Sejong Institute Zagreb) je institucija namijenjena svima koji žele učiti korejski jezik i kulturu. Otvoren je u rujnu 2020. godine na Fakultetu hrvatskih studija u suradnji s Chung-Ang Sveučilištem iz Koreje. Ovaj institut promovira korejsku kulturu i jezik te nudi obrazovne programe pod okriljem Zaklade King Sejong Institute. Na institutu korejski jezik podučavaju korejski učitelji koji pružaju sustavno i profesionalno obrazovanje. Svake godine postoje dva semestra: prvi od ožujka do lipnja, a drugi od rujna do prosinca. Semestar traje 15 tjedana, a nastava se održava 3 sata tjedno. Nudimo tečajeve za sve razine, od početničke do srednje i napredne. Studenti se mogu upisati na početnički tečaj, ili, ako već imaju prethodno znanje, mogu položiti online ispit za određivanje razine. Na nastavi će studenti učiti vokabular, gramatiku te vježbati slušanje i čitanje. Završni ispit održat će se posljednji tjedan semestra. Za uspješno završavanje tečaja studenti moraju imati najmanje 70% prisutnosti i ostvariti najmanje 60 od 100 bodova na završnom ispitu. Nakon završetka tečaja, studenti će dobiti potvrdu iz King Sejong Instituta koja može poslužiti kao dokaz znanja korejskog jezika prilikom prijave za vizu za boravak u Koreji. Osim nastave korejskog jezika, institut organizira razne kulturne aktivnosti kao što su radionice pripreme korejskih jela, nošenje tradicionalnih korejskih odjeća, K-POP događaji, korejsko slikarstvo i kaligrafija te mnoge druge aktivnosti kulturne razmjene. Ove aktivnosti omogućuju studentima da dožive korejsku kulturu i dublje je razumiju. Također imamo zajednice studenata, poput književnog kluba i K-POP zajednice, u kojima studenti mogu dijeliti svoja interesa i uživati u zajedništvu.
  2. **Način izvođenja programa:** Tečaj licem u lice, 3 sata tjedno, 15 tjedana 
  3. **Uvjeti za upis programa:** Svaka osoba koja želi učiti korejski jezik može se upisati.
  4. **Uvjeti za završetak programa:** 70% prisutnosti i 60 bodova na završnom ispitu
  5. **Nakon završetka programa očekuje se da će polaznici moći:**_(nabrojati par ishoda učenja)_ : Nakon što završite nastavu, naučit ćete korejsku gramatiku i vokabular, te ćete moći razgovarati na korejskom jeziku. Također, izravnim iskustvom korejske kulture produbit ćete svoje razumijevanje korejske kulture.
  6. **Poveznica na program na mrežnoj stranici nositelja:** Instagram @sejongzagreb _[https://www.instagram.com/sejongzagreb/](https://www.instagram.com/sejongzagreb/)__[](https://www.instagram.com/sejongzagreb/)_


![](https://www.fhs.hr/images/50042924/IMG.jpeg)
![](https://www.fhs.hr/images/50042924/photo-178.jpg)
![](https://www.fhs.hr/images/50042924/IMG_6414.JPG)
  

## Obavijesti
[ ![...](https://www.fhs.hr/_news/icons/bc3444610e913978bd98af725d7a86b79345_icon.jpg) ](https://www.fhs.hr/studiji/edukacije/sedzong?@=21u1j#news_132350)
#####  [Institut Kralja Sedžonga svečano započeo novi semestar](https://www.fhs.hr/studiji/edukacije/sedzong?@=21u1j#news_132350)
[Saznaj više](https://www.fhs.hr/studiji/edukacije/sedzong?@=21u1j#news_132350)
02.10.2025
[Pročitaj više...](https://www.fhs.hr/studiji/edukacije/sedzong?@=21u1j#news_132350 "Pročitaj obavijest: Institut Kralja Sedžonga svečano započeo novi semestar")
[ ![...](https://www.fhs.hr/_news/icons/8d9e8c8d5ce6bc6195f8fcb7645641d34723_icon.jpg) ](https://www.fhs.hr/studiji/edukacije/sedzong?@=21tyg#news_132350)
#####  [Proljetni semestar 2025. - Institut kralja Sedžonga u Zagrebu povezuje Koreju i Hrvatsku kroz jezik i kulturu](https://www.fhs.hr/studiji/edukacije/sedzong?@=21tyg#news_132350)
[Saznaj više](https://www.fhs.hr/studiji/edukacije/sedzong?@=21tyg#news_132350)
24.09.2025
[Pročitaj više...](https://www.fhs.hr/studiji/edukacije/sedzong?@=21tyg#news_132350 "Pročitaj obavijest: Proljetni semestar 2025. - Institut kralja Sedžonga u Zagrebu povezuje Koreju i Hrvatsku kroz jezik i kulturu")
[ ![...](https://www.fhs.hr/_news/icons/9dd3fefbc77635a58aadc858e94d87515988_icon.png) ](https://www.fhs.hr/studiji/edukacije/sedzong?@=21tn7#news_132350)
#####  [[KSI Zagreb] Obavijest o upisu – Tečaj korejskog jezika i kulture](https://www.fhs.hr/studiji/edukacije/sedzong?@=21tn7#news_132350)
[Saznaj više](https://www.fhs.hr/studiji/edukacije/sedzong?@=21tn7#news_132350)
22.08.2025
[Pročitaj više...](https://www.fhs.hr/studiji/edukacije/sedzong?@=21tn7#news_132350 "Pročitaj obavijest: \[KSI Zagreb\] Obavijest o upisu – Tečaj korejskog jezika i kulture")
[Arhiva obavijesti](https://www.fhs.hr/studiji/edukacije/sedzong?@=21tn5#news_132350 "Arhiva obavijesti")
