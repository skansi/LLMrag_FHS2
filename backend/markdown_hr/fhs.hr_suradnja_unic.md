[Article Link](https://www.fhs.hr/suradnja/unic)

## Sveučilište u Zagrebu postaje dio novonastajućeg Europskoga sveučilišta postindustrijskih gradova
![](https://www.fhs.hr/images/50041635/UNIC%20logo_RGB.jpg)
Cilj [UNIC saveza](https://www.fhs.hr/unic.eu/) je omogućiti stvaranje novog europskog sveučilišta, u okviru Europskog obrazovnog prostora, koje će omogućiti bitno povećanje mobilnosti i uključenosti studenata te pridonijeti stvaranju oglednog modela uključive edukacije usmjerene na rješavanje problema postindustrijskih gradova i sve raznolikijeg europskog društva. 
Uz Sveučilište u Zagrebu, UNIC savez čine Sveučilište Deusto u Bilbaou (Španjolska), Sveučilište Ruhr u Bochumu (Njemačka), Koç sveučilište u Istanbulu (Turska), Erasmus sveučilište u Rotterdamu (Nizozemska), Sveučilište u Corku (Irska), Sveučilište u Liègeu (Belgija) i Sveučilište u Oulu (Finska).  
Savezu osam europskih sveučilišta, među kojima je i Sveučilište u Zagrebu, dodijeljena je inicijalna potpora za razvoj Europskoga sveučilišta postindustrijskih gradova – UNIC, u okviru poziva  _European Universities_.
Prva faza projekta trajat će tri godine, nakon čega se očekuje njegovo produljenje na tri daljnje godine. Očekuje se da će se aktivnosti UNIC-a u punom opsegu razviti tijekom šestogodišnjega razdoblja, ali će Europsko sveučilište postindustrijskih gradova ostati trajna institucionalna forma suradnje partnerskih sveučilišta koja čine UNIC savez. 
Projekt stvaranja UNIC-a ima tri glavne komponente, koje će se najvećim dijelom ostvariti online, odnosno u digitalnom okruženju.
**Međusveučilišni kampus** ([UNIC Campus](https://www.fhs.hr/unic.eu/inter-university)) omogućit će studentima, istraživačima i sveučilišnim nastavnicima te drugim zaposlenicima, naročito onima u studentskim referadama, laboratorijima i knjižnicama, nesmetanu mobilnost nužnu za učenje, nastavu, poučavanje, znanstveno istraživanje, rad, razmjenu i razvoj znanja unutar UNIC-a, bez obzira na njihovo socioekonomsko i kulturno podrijetlo i stanje. Cilj je osigurati punu uključenost svih kategorija studenata. Očekuje se **50 postotna mobilnost studenata te 25 postotna mobilnost nastavnika i nenastavnog osoblja**.
**Akademija izrazite raznolikosti** ([Superdiversity Academy](https://www.fhs.hr/unic.eu/superdiversity)) treba potaknuti sva sveučilišta iz UNIC saveza na prihvaćanje studenata i zaposlenika svih karakteristika i podrijetla. Cilj je otvoriti i razviti nove oblike suradnje te mobilnost studenata i zaposlenika među uključenim sveučilištima.
**Gradski laboratoriji** ([City Labs](https://www.fhs.hr/unic.eu/city-labs)) oblik su učenja kroz praksu gdje će npr. u Zagrebu kroz definiranu temu “Pomoć građanima nakon potresa”, na fizičkoj lokaciji izvan fakulteta, biti moguće pružiti pomoć onima kojima je pomoć potrebna, s naglaskom na marginalizirane skupine i skupine u određenoj vrsti rizika. Cilj je omogućiti interkulturalno učenje i suradnju.
Upravljačkim odborom projekta institucionalnog oblikovanja Europskog sveučilišta postindustrijskih gradova na razini Sveučilišta u Zagrebu predsjeda Rektor, prof. dr. sc. Damir Boras. Voditelj projekta je **prof. dr. sc. Ivan Koprić** , a zamjenica voditelja projekta **izv. prof. dr. sc. Goranka Lalić Novak**. Radni tim Sveučilišta u Zagrebu čini više nastavnika i studenata Pravnog fakulteta, među kojima su izv. prof. dr. sc. Goranka Lalić Novak i izv. prof. Mirela Krešić kao voditeljice komponente Međusveučilišnog kampusa, doc dr. sc. Tijana Vukojičić Tomić i doc. dr. sc. Teo Giljević kao voditelji Akademije izrazite raznolikosti te prof. dr. sc. Nino Žganec i doc. dr. sc. Ana Opačić koji vode komponentu gradskih laboratorija. Doc. dr. sc. Teo Giljević akademski je koordinator studentskog odbora na razini Sveučilišta u Zagrebu, u koji su kao predstavnici Pravnog fakulteta uključeni studenti Karlo Kožina i Ivana Josipović. Za komuniciranje i odnose s javnošću na projektu zadužena je dr. sc. Petra Đurman, zajedno s Vesnom Kotarski, voditeljicom Ureda za EU projekte Sveučilišta u Zagrebu. U radnom timu projekta sudjeluju također doc. dr. sc. Koraljka Modić Stanke, izv. prof. dr. sc. Tereza Rogić Lugarić i doc. dr. sc. Marko Jurić te nastavnici s drugih sastavnica Sveučilišta. U pojedine zadatke i aktivnosti na projektu uključuju se nastavnici i studenti sa svih sastavnica Sveučilišta te zaposlenici Rektorata. Skupinu za informacijski sustav vodi prof. dr. sc. Neven Vrček s Fakulteta organizacije i informatike, a u provedbi aktivnosti vezanih uz stvaranje zajedničkog informacijskog sustava novog Europskog sveučilišta sudjeluje Sveučilišni računski centar (Srce) i njegovo predstavnik Miroslav Milinović. Uz povjerenike za UNIC projekt na svim sastavnicama zagrebačkog sveučilišta, važnu ulogu imat će i studentski predstavnici svih sastavnica okupljeni u studentski odbor. Očekuje se i formiranje odbora dionika projekta u kojem će biti predstavnici gradske uprave Zagreba, civilnog društva i poslovne zajednice s područja Grada i šire zajednice.
Predstavljanje UNIC projekta pogledajte u prilogu Televizije Student u kojem je gostovao prof. dr. sc. Ivan Koprić - [/www.youtube.com/watch?v=7UlgQzn69As](https://www.fhs.hr/www.youtube.com/watch?v=7UlgQzn69As)
[Mission statement and Student Declaration](https://www.fhs.hr/images/50041635/UNIC_Mission_Statement_and_Student_Declaration_and_MoU.pdf)
[Tijek i rezultati projekta institucionalnog obli](https://www.fhs.hr/images/50041635/UNIC_Mission_Statement_and_Student_Declaration_and_MoU.pdf)kovanja Europskog sveučilišta postindustrijskih gradova (UNIC)  
u razdoblju 1. listopada 2020. – 28. veljače 2021
[UNIC struktura partnera](https://www.fhs.hr/images/50041635/UNIC%20struktura%20partnera.docx)
[Pojmovnik](https://www.fhs.hr/images/50041635/UNICPojmovnik.pdf)
[Prezentacija Erasmus university Rotterdam](https://www.fhs.hr/images/50041635/PPT%20E%20UNIC.pptx)
[Projekt Pop -up city labs](https://www.fhs.hr/www.unic.eu/city-labs)
![](https://www.fhs.hr/images/50041635/unicd.png)
  

## Obavijesti
[Arhiva obavijesti](https://www.fhs.hr/suradnja/unic?@=21rgi#news_131891 "Arhiva obavijesti")
