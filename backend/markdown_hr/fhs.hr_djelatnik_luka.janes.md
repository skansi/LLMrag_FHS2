[Article Link](https://www.fhs.hr/djelatnik/luka.janes)

## O vanjskom suradniku
###  doc. dr. sc. Luka Janeš 
**Zvanje:**
docent 
**E-mail:**
[ljanes@hrstud.hr](javascript:startMail\('wyanfru@fehg.qeu'\);)
**Odsjek:**
ODSJEK ZA SOCIOLOGIJU 
#### Nastava
**prijediplomski**
  * [Psihijatrija i društvo (200703)](https://www.fhs.hr/predmet/pid) - Nositelj


#### Životopis
Rođen je 1986. u Zagrebu. Studirao je i 2016. godine diplomirao filozofiju (znanstveni smjer) na Filozofskom fakultetu Sveučilišta u Zagrebu te stekao titulu magistra filozofije. Iste je godine upisao poslijediplomski doktorski studij filozofije na Filozofskom fakultetu Sveučilišta u Zagrebu, u sklopu kojega je uspješno obranio doktorsku disertaciju _Ekoetika Alda Leopolda u perspektivi integrativne bioetike_ (mentor: prof. dr. sc. Hrvoje Jurić).
Od 2017. godine zaposlen je kao stručni suradnik u Sveučilišnom centru za integrativnu bioetiku Sveučilišta u Zagrebu, gdje obnaša i dužnost tajnika. Suradnik je Znanstvenog centra izvrsnosti za integrativnu bioetiku i voditelj njegova Znanstveno-istraživačkog odbora za bioetiku i psihu.
Izlagao je na više od pedeset međunarodnih i domaćih znanstvenih skupova te sudjelovao na brojnim međunarodnim znanstveno-stručnim radionicama. U nastavku su navedena neka od njih:
  * Međunarodna konferencija _Legal Regulations on Diversity in Healthcare in European Countries: Challenges for National Legislation_ ; Varšava, 2020.; organizator: Sveučilište u Varšavi; izlaganje: „Political Expansion of the Health Care – Question of the Psychiatric Patient Rights as the EU Challenge of the Future“.
  * Proljetna škola filozofije _Phenomenology and Psychopatology: Perspectives_ , Milano, 2019.; organizator: Sveučilište San Rafaelle u Milanu; izlaganje: „Improvement of Psychiatry with Phenomenology and Hermeneutics as Prerequisite for Treating Psychotic Disorders“;
  * Međunarodni interdisciplinarni simpozij _Um: koevolucija prirode i kulture_(28. _Dani Frane Petrića_); Cres, 2019.; organizator: Hrvatsko filozofsko društvo; izlaganje: „Brain as the Organ of Relation and Resonance between Life, Mind and Consciousness in Thomas Fuchs's Reflection“;
  * Međunarodni simpozij _Hrvatska filozofija u interakciji i kontekstu_(28. _Dani Frane Petrića_); Cres, 2019.; organizator: Hrvatsko filozofsko društvo; izlaganje: „Metapsihička fenomenologija i transcendentalni individualizam u misli Lazara Hellenbacha“;
  * Međunarodna ljetna škola i konferencija _Transcendentals in 21st Century_ , Trogir, 2019.; organizator: Centar Iana Ramseyja za znanost i religiju, Sveučilište u Oxfordu sa suorganizatorima; izlaganje: „Can the Beautiful Soul Be Disbalanced?“;
  * Međunarodni simpozij _Integrativna bioetika i nova epoha_(18. _Lošinjski Dani bioetike_); Mali Lošinj, 2019.; organizatori: Hrvatsko filozofsko društvo, Hrvatsko bioetičko društvo i Grad Mali Lošinj sa suorganizatorima; izlaganje: „Psychosophical Thoughts of C. G. Jung and R. D. Laing on the Axis of Bioprotectionism“;
  * Međunarodna konferencija _Filozofija između znanosti i religije_ ; Jankovac, 2019.; organizator: Hrvatsko društvo _Karl Jaspers_ sa suorganizatorima; izlaganje „Jaspers i sloboda: psihopatološka preobrazba svijeta u analogiji s umjetničkim stvaralaštvom“;
  * Međunarodna konferencija _Communication and Education in Knowledge Society IV:_ _Innovative Instruments for Community Development_ ; Temišvar, 2019.; organizator: Filozofski fakultet Sveučilišta u Temišvaru; izlaganje: „Link Between the Philosophical Counseling and Bioethical Sensibility with the Mental Health of the Youth“;
  * Studentski simpozij _Medicina u bioetici_ ; Zagreb, 2018.; organizator: Fakultet filozofije i religijskih znanosti Sveučilišta u Zagrebu; izlaganje: „Psihijatrijske stranputice razmatrane u integrativnobioetičkom ključu“;
  * Međunarodni simpozij _Integrativna bioetika i nova epoha_(17. _Lošinjski Dani bioetike_); Mali Lošinj, 2018.; organizatori: Hrvatsko filozofsko društvo, Hrvatsko bioetičko društvo i Grad Mali Lošinj sa suorganizatorima; Izlaganje: „Integrativna bioetika kao majeutika nove znanstvene epohe i teleološki most između _Psyche_ – _Bios_ – _Episteme_ “;
  * Studentska filozofska konferencija _Summa studiorum philosophiae_ ; Novi Sad, 2017.; organizator: Odsjek za filozofiju Filozofskog fakulteta Sveučilišta u Novom Sadu; pozvano plenarno predavanje: „Putanje psihe – od idealizma do integrativne bioetike“;
  * Međunarodni simpozij _Biotechnological Human Enhancement: Social and Ethical Issues_ ; Moskva, 2017.; organizator: Međunarodno društvo za kliničku bioetiku; izlaganje: „Issues of Modern Psychiatry Observed through Methodology of Integrative Bioethics“;
  * Međunarodni simpozij _XI. Mediteranski korijeni filozofije_ ; Split, 2017.; organizatori: Hrvatsko filozofsko društvo i Odsjek za filozofiju Filozofskog fakulteta Sveučilišta u Splitu; izlaganje: „Anamneza klasične mediteranske _psyche_ “.


Održao je i dva pozvana predavanja u inozemstvu:
  * 15. svibnja 2019. na Odsjeku za filozofiju Sveučilišta u Ljubljani, u sklopu kolegija „Etika“ (nositelj: prof. dr. sc. Matjaž Potrč), održao je predavanje „Moral Issues of Contemporary Psychiatry Synthesized through the Platform of Integrative Bioethics“;
  * 21. listopada 2019. na Institutu za filozofiju i društvenu teoriju u Beogradu održao je predavanje „Rubovi psihofenomenološkog prostora u doba ekrana i digitalnih medija?“.


Među dosad objavljenim znanstvenim radovima izdvajaju se:
  * „Integrative Bioethics as the Phenomenology of Life“, u: Susi Ferarelo (ur.), _Phenomenology of Bioethics: Technoethics and LivedExperience_ , Dordrecht: Springer, 2021. (u tisku);
  * „Improvement of Psychiatry with Hermeneutics and Phenomenology as a Prerequisite for Treating Psychotic Disorders“, _Phenomenology and Mind_ , br.__ 18, 2020., str. 78–89;
  * „Tangente narcizma i psihoze u kontekstu aktualne ekološke krize“, _Jahr: europski časopis za bioetiku_ , 10 (2019) 1, str. 49–74;
  * „Petrićev argument o cjelovitosti u kontekstu suvremene psihologije“, _Filozofska istraživanja_ ,__ 39 (2019) 2, str. 635–649;
  * „Paradogma of the Psychic Entropy of Evil and Palingenesis of Alloneness“, _Synthesis philosophica_ , 32 (2017) 1, str. 32–50;
  * „Život kao medij smrti?“, _In medias res: časopis filozofiju medija_ , 8 (2019) 1, str. 2181–2194


Objavio je i niz stručnih radova, među kojima se izdvajaju problemski prikazi sljedećih knjiga: Theodor Itten, Ron Roberts, _Nova politika doživljaja_ (_Filozofska istraživanja_ , 39 /2019/ 1, str. 268–273); Thomas Fuchs, _Ecology of the Brain: The Phenomenology and Biology of the Embodied Mind_ (_Synthesis philosophica_ , 38 /2018/ 2, str. 555–567); te Matjaž Potrč, _Pojave i psihologija_(_Filozofska istraživanja_ , 38 /2018/ 3, str. 667–686).
Od akademske godine 2019./2020. na Fakultetu hrvatskih studija Sveučilišta u Zagrebu, u svojstvu vanjskog suradnika, izvoditelj je kolegija „Psihijatrija i društvo“ (nositeljica kolegija: prof. dr. sc. Lovorka Brajković) te kolegija „Integrativna bioetika, okoliš i društvo“ (nositelj: kolegija: prof. dr. sc. Ante Čović). U akademskoj godini 2020./2021. je vanjski suradnik na Odsjeku za filozofiju Filozofskog fakulteta Sveučilišta u Zagrebu, gdje izvodi kolegij „Etika i psiha“ (nositelj kolegija: prof. dr. sc. Hrvoje Jurić).
2016. godine pokrenuo je i nadalje vodio ciklus tribina pod naslovom _Aporije psihe: bioetičke, psihijatrijske i filozofske perspektive_ , koje su se redovito održavale na Filozofskom fakultetu Sveučilišta u Zagrebu, uz veliki interes javnosti i medija. Na tom tragu __ 2017. godine je utemeljio stalni međunarodni transdisciplinarni simpozij pod naslovom _Bioetika i aporije psihe_ , te je predsjednik njegova Organizacijskog odbora. Simpozij se već četiri puta (2017., 2018., 2019. i 2020.) održao u Zagrebu te ga i sudionici i stručna i šira javnost smatraju vrlo uspješnim, kako zbog raznolikosti i kvalitete izlaganja i diskusija, tako i zbog iznimne posjećenosti. 
Također je član Organizacijskog odbora stalnih međunarodnih znanstveno-kulturnih manifestacija _Dani Frane Petrića_(Cres), _Lošinjski dani bioetike_(Mali Lošinj) i _Osječki dani bioetike_(Osijek), međunarodne konferencije _Bioetika, etika i sport_(Zagreb/Varaždin) i međunarodne studentske radionice _Inter-Logos_(Zagreb). Većinu tih aktivnosti suorganiziraju Znanstveni centar izvrsnosti za integrativnu bioetiku, Hrvatsko bioetičko društvo i Hrvatsko filozofsko društvo, u kojima je on jedan od aktivnijih članova, odnosno suradnika.
Od 2018. godine član je Kruga mladih urednika časopisa _Filozofska istraživanja_ i _Synthesis philosophica_. U časopisu _Filozofska istraživanja_ (39 /2019/ 1) bio je urednik temata _Aporije psihe_ , a temat _Philosophy and Aporia of Psyche_ uredio je u časopisu _Synthesis philosophica_(35 /2020/ 1). Uskoro iz tiska izlaze dva znanstvena zbornika gdje je u jednome urednik (_Integrativna bioetika i aporije psihe_ , Zagreb: Pergamena, 2021.), a u drugome suurednik (_Integrative Bioethics and the New Epoch_ , s Markom Kosom, Hrvojem Jurićem i Antom Čovićem, Dordrecht: Springer, 2021.).
U fokusu njegova znanstveno-istraživačkog, stručnog i nastavnog djelovanja je filozofija psihologije, uključujući, s jedne strane, njezinu povezanost s pitanjima psihijatrije i psihoterapije, a s druge strane, njezinu povezanost s etičkim i bioetičkim pitanjima, kao i s problematikom fenomenologije, filozofije uma te ekologijskih teorija i pristupa, što je vidljivo i u njegovoj doktorskoj disertaciji u kojoj je ekologijsko-bioetičke poglede Alda Leopolda tematizirao i u ključu filozofije psihologije
.
#### Znanstveni radovi (CroRIS)
