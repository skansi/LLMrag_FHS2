[Article Link](https://www.fhs.hr/predmet/himz)

## Hrvatske manjinske zajednice
  * [Osnovni podaci](https://www.fhs.hr/predmet/himz#v1id-904811_435888_1_0 "Osnovni podaci")
  * [Detaljne informacije](https://www.fhs.hr/predmet/himz#v1id-904811_435888_1_1 "Detaljne informacije")
  * [Nastava](https://www.fhs.hr/predmet/himz#v1id-904811_435888_1_2 "Nastava")
  * [Termini konzultacija](https://www.fhs.hr/predmet/himz#v1id-904811_435888_1_3 "Termini konzultacija")


[![](https://www.fhs.hr/img/flags/gif/hr.gif)](https://www.fhs.hr/predmet/himz) [![](https://www.fhs.hr/img/flags/gif/gb.gif)](https://www.fhs.hr/en/course/cmcid)
**Šifra:** |  194398  
  
---|---  
**ECTS:** |  3.0   
**Nositelji:** |  izv. prof. dr. sc. [Wollfy Krašić](https://www.fhs.hr/djelatnik/wollfy.krasic)   
  
**Izvođači:** |  dr. sc. [Tamara Bodor](https://www.fhs.hr/djelatnik/tamara.bodor) - Seminar  
  
**Prijava ispita:** |  [Studomat](http://www.isvu.hr/studomat)  
**Engleski jezik:** |  Nastavnik nije u mogućnosti ponuditi nastavu na engleskom jeziku.   
**Opterećenje:**  
---  
> ### 1. komponenta
> | Vrsta nastave | Ukupno  
> ---|---  
> Predavanja | 15  
> Seminar | 15  
> * Opterećenje je izraženo u školskim satima (1 školski sat = 45 minuta)   
**Opis predmeta:**  
> Prepoznati i primijeniti teorijske okvire povijesnih migracija i demogeografske prostorne pokretljivosti.   
>  Upoznati studente s demogeografskim tipološkim obilježjima prostorne pokretljivosti hrvatskoga stanovništva u prošlosti.   
>  Predočiti i objasniti studentima povode, uzroke, tijek i posljedice povijesnih migracija hrvatskih zajednica od XIII. do XXI. stoljeća.   
>  Predočiti studentima dezintegracijske povijesne procese potaknute vojnim sukobima i osvajanjima od XIV. do početka XVIII. stoljeća sa stajališta iseljenja hrvatskih populacija izvan matičnoga hrvatskoga ozemlja.   
>  Uvesti studente u proces sintetskoga razmišljanja o sastavnicama kulturnoga i nacionalnoga identiteta, koje su se oblikovale unutar autohtonih hrvatskih zajednica u okolnim zemljama tijekom modernizacijskih povijesnih procesa standardizacije, transformacije i integracije u XIX. i XX. stoljeću.  
>  Upoznati zaslužne Hrvate, kao što su branitelji identiteta Hrvata u Bačkoj, mučenici za ideale (Grgo Jasenović i Mišo Jelić); promicatelji hrvatske riječi iz Bačke u iseljeništvu i svekolikoga hrvatskoga zajedništva (Marko Čović), Ljudevit Lajčo Budanović, Jelena Čović, Matija Evetović, Mišo Mandić, Petar Pekić, Blaško Rajić i Antun Karagić; ili kao što su čuvari čvrstih veza gradišćanskih Hrvata s matičnom domovinom Mate Meršić Miloradić i Ignac Horvat.  
>  Dovesti studente do sagledavanja složenosti funkcioniranja današnjega institucionalnoga okvira i manjinskoga položaja hrvatskih iseljeničkih autohtonih zajednica u okolnim zemljama.  
>  Opisati kulturu, povijest i jezik starijega hrvatskoga iseljeništva.  
>  Razumjeti posljedice manjinskoga položaja starijega hrvatskoga iseljeništva od doseljenja do danas. Usporediti današnju realizaciju manjinskih i ljudskih prava hrvatskih autohtonih zajednica u okolnim zemljama.  
>    
>  Postignuća studiranja na razini programa kojima predmet pridonosi:   
>  Prepoznati i primijeniti teorijske okvire povijesnih migracija i demogeografske prostorne pokretljivosti kojima su u prošlosti bile zahvaćene autohtone iseljeničke hrvatske zajednice u okolnim zemljama (Austrija, Slovačka, Mađarska, Srbija/Vojvodina, Rumunjska, Kosovo, Crna Gora, Italija).   
>  Osposobiti se za definiranje i tumačenje sastavnica kulturnoga i nacionalnoga identiteta starijega hrvatskoga iseljeništva.  
>  Razumjeti posljedica dezintegracijskih povijesnih procesa kao i modernizacijskih utjecaja inorodnih naroda na oblikovanje manjinskih zajednica starijega hrvatskoga iseljeništva od njihova doseljenja do danas.  
>  Prepoznati i raščlaniti današnji društveni, pravni i politički ostvaraj manjinskih i ljudskih prava hrvatskih autohtonih zajednica u okolnim zemljama.  
>  Osposobiti se za rad u iseljeničkim zajednicama kao i za rad u hrvatskim institucijama koje povezuju hrvatske autohtone manjinske zajednice s Domovinom.  
>    
>  Očekivana postignuća studiranja na razini predmeta:  
>  Razumjeti povijesne, sociološke i demogeografske teorijske okvire koji se odnose na problematiku istraživanja starijega hrvatskoga iseljeništva  
>  Definirati pojmove migracija i identiteta i komparirati njihova bitna obilježja.  
>  Usvojiti i analizirati pojmove: etnička zajednica, narod, nacija, migracija, cirkulacija, standardizacija, transformacija, modernizacija, dezintegracija, integracija, asimilacija, akulturacija, iseljeništvo, izvandomovinstvo, dijaspora, manjinska zajednica, autohtona manjinska zajednica, starije hrvatsko iseljeništvo, mlađe hrvatsko iseljeništvo.  
>  Odrediti položaj starijega hrvatskoga iseljeništva u susjednim zemljama: Austrija (Gradišće/Burgenland)), Slovačka/Moravska, Mađarska (Južna i Zapadna), Srbija/Vojvodina (Bačka, Banat, Srijem), Rumunjska (Banat), Kosovo (Janjevo), Crna Gora/Boka Kotorska, Italija (Mletci/Molise).  
>  Pravilno primijeniti spoznaje o povijesnim migracijama starijega hrvatskoga iseljeništva.  
>  Uočiti posljedice manjinskoga položaja Hrvata u okolnim zemljama u prošlosti i sadašnjosti.  
>  Osposobiti se za odgovorno sudjelovanje u realizaciji nastavnih planova i programa starijega hrvatskoga iseljeništva.  
>    
>  Opis sadržaja predmeta:  
>  1. Osnovne informacije o kolegiju, sadržaju i načinu rada na predavanjima i seminarima, terenskoj nastavi.   
>  2. Prostorna pokretljivost: definiranje demografskih pojmova migracija i cirkulacija te njihova tipizacija kao i komparacija s povijesnim migracijama i prikazima na povijesnim zemljovidima.  
>  3. Mnogostrukost i složenost identiteta: etnički identitet, nacionalni identitet, kulturni identitet, socijalni identitet, hibridni identitet  
>  4. Terminološka raščlamba socio-povijesnih pojmova: standardizacija, transformacija, modernizacija, dezintegracija, integracija, etnička zajednica, nacionalna zajednica i njihovo razumijevanje s aspekta istraživanja starijega hrvatskoga iseljeništva  
>  5. Kada i zašto započinju prve migracije hrvatskoga stanovništva izvan domovine u XIII. stoljeću.  
>  6. Osmanska ugroza u Europi i velike lančane migracije hrvatskoga stanovništva u XV. i XVI. stoljeću.  
>  7. Prostorni raspored hrvatskih selilaca u okolnim europskim zemljama od XV. do kraja XVII. stoljeća.  
>  8. Veliki bečki rat i oslobođenje Europe od osmanske vlasti-uloga habsburških, mletačkih i osmanskih vlasti u drugom velikom valu selidbi hrvatskih populacija izvan matičnoga hrvatskoga ozemlja od kraja XVII. i na početku XVIII. stoljeća.  
>  9. Uloga Crkve u pokretanju, vođenju drugoga selidbenoga vala hrvatskoga stanovništva prema oslobođenim kršćanskim zemljama s osmanskih područja od XVI. do XVIII. stoljeća.   
>  10. Uloga Katoličke Crkve u očuvanju etničkoga i nacionalnoga identiteta hrvatskih iseljeničkih zajednica u razdoblju od XV. do XX. stoljeća.   
>  11. Dezintegracijski procesi unutar hrvatskih iseljeničkih zajednica u XVIII. i XIX. stoljeću.  
>  12. Hrvatski narodni preporod i hrvatske autohtone manjinske zajednice u okolnim zemljama-Hrvati u okolnim zemljama između prihvaćanja modernizacijskih procesa asimilacije i dezintegracije etničkih/narodnih zajednica ili integracijskoga povezivanja s maticom domovinom i oblikovanja vlastite hrvatske nacije te prihvaćanja manjinskoga položaja.  
>  13. Znameniti hrvatski pregaoci u očuvanju hrvatskih zajednica i hrvatskoga kulturnoga i nacionalnoga identiteta u europskim zemljama  
>  14. Položaj autohtonih hrvatskih zajednica u susjednim europskim zemljama danas komparacija s integracijsko/dezintegracijskim socio-povijesnim procesima  
>  15. Institucionalna djelovanja i današnja društvena i kulturna vizibilnost autohtonih hrvatskih manjinskih zajednica u matičnim državama i njihova povezanost s kulturnim, društvenim i političkim institucijama Republike Hrvatske.  
**Ishodi učenja:**  

  
**Literatura:**  
  1. Skenderović, Robert (2017). Povijest podunavskih Hrvata (Bunjevaca i Šokaca) od doseljenja do propasti Austro-Ugarske Monarhije, HIP i ZKVH, Slavonski Brod., 
  2. Holjevac, Željko (2006). Gradišćanski Hrvati u Mađarskoj i Hrvati u Slovačkoj: analiza hrvatskih naselja u zapadnoj Mađarskoj i Slovačkoj, Zagreb., 
  3. Čolak, Nikola - Ive Mažuran (2000). Janjevo sedam stoljeća opstojnosti Hrvata, Zagreb: Udruga Janjevo., 
  4. Krpan, Stjepan (1990). Hrvati u Rekašu kraj Temišvara, Zagreb: Kršćanska sadašnjost., 

  
**Preporučena literatura:**  
  1. , Bara, Mario (2011). Prešućeni karaševski Hrvati: Karaševci u vojvođanskom dijelu Banata (članak), Godišnjak za znanstvena istraživanja, Subotica: ZKVH., , , .

  
**2. semestar**  
---  
> **Obavezni predmet** - Redovni studij - Demografija i hrvatsko iseljeništvo (integrirani)  
>   
Termini konzultacija: 
  * **dr. sc.[Tamara Bodor](https://www.fhs.hr/djelatnik/tamara.bodor)**: 
Četvrtkom od 11 do 12 ili prema dogovoru.
Lokacija: 710 (zgrada 77) 


## Obavijesti
[Arhiva obavijesti](https://www.fhs.hr/predmet/himz?@=2179w#news_115554 "Arhiva obavijesti")
