[Article Link](https://www.fhs.hr/studiji/doktorski/upis)

## Natječaj za upis poslijediplomskih doktorskih studija
Fakultet hrvatskih studija Sveučilišta u Zagrebu raspisuje
**NATJEČAJ**
za upis u I. godinu doktorskih sveučilišnih studija na Fakultetu hrvatskih studija Sveučilišta u Zagrebu u akademskoj godini 2025./2026. temeljem Izvedbenog nastavnog plana koji će biti objavljen na mrežnim stranicama Fakulteta hrvatskih studija 15. srpnja 2025. godine kao sastavni dio ovog Natječaja.
  1. **Filozofija**
  2. **Kroatologija**
  3. **Povijest**


**Osnovni uvjeti**
  * Uspješno završen dodiplomski ili diplomski sveučilišni studij filozofije (300 ECTS-bodova), ili drugi dodiplomski ili diplomski sveučilišni studij na Fakultetu hrvatskih studija ili drugom visokom učilištu ustrojen u humanističkim, prirodnim ili društvenim znanostima (za doktorski studij Filozofije).
  * Uspješno završen dodiplomski ili diplomski sveučilišni studij kroatologije (300 ECTS-bodova), ili drugi dodiplomski ili diplomski sveučilišni studij na Fakultetu hrvatskih studija ili drugom učilištu ustrojen u humanističkim ili društvenim znanostima (za doktorski studij Kroatologije).
  * Uspješno završen jednopredmetni ili dvopredmetni dodiplomski ili diplomski sveučilišni studij povijesti (300 ECTS-bodova) ili drugi studij ustrojen u humanističkim ili društvenim znanostima (za doktorski studij Povijesti)
  * Uspješan motivacijski razgovor pred Razredbenim povjerenstvom


**Posebni uvjeti**
  * ukupan prosjek ocjena najmanje 4,00;
  * pristupnici s nižim prosjekom, ali ne nižim od 3,50, moraju priložiti i dvije preporuke (u zatvorenoj omotnici) sveučilišnih nastavnika ili znanstvenika (ne starije od 6 mjeseci);
  * pristupnici s nižim prosjekom koji imaju objavljene znanstvene i/ili stručne radove mogu biti primljeni na temelju odluke Razredbenoga povjerenstva.
  * pristupnici s diplomom iz inozemstva, moraju imati pribavljeno mišljenje ili rješenje Povjerenstva za akademsko priznavanje inozemnih visokoškolskih kvalifikacija Sveučilišta u Zagrebu


**Upisna kvota:**
Filozofija: 15 studenata
Kroatologija: 15 studenata
Povijest: 25 studenata
**Prilozi**
  1. Prijava na natječaj sa sljedećim podatcima: ime i prezime, adresa, adresa elektroničke pošte, broj telefona ili mobilnoga telefona.
  2. Motivacijsko pismo u opsegu od 1500 do 2000 riječi u kojemu je potrebno navesti: razloge prijave na studij, znanstveni interes, okvirni prijedlog teme i plana istraživanja, način financiranja studija, opis uvjeta i trajanja studiranja – u punom radnom vremenu (osobe zaposlene u sustavu znanosti ili visokoga obrazovanja, do 3 godine) ili s dijelom radnoga vremena (osobe koje tijekom studija obavljaju neki drugi posao, do 5 godina).
  3. dokaz o uplati troškova razredbenog postupka (40,00 EUR; uplaćuje se na IBAN Fakulteta hrvatskih studija Sveučilišta u Zagrebu: HR8323400091111058075, s pozivom na broj:
    1. **za studij Filozofije** : 18-149-2025, opis plaćanja: „Razredbeni postupak: Filozofija – doktorski studij“
    2. **za studij Kroatologije** : 18-147-2025, opis plaćanja: „Razredbeni postupak: Kroatologija – doktorski studij“
    3. **za studij Povijesti** : 18-148-2025, opis plaćanja: „Razredbeni postupak: Povijest – doktorski studij“
  4. Životopis
  5. Ovjerena preslika diplome
  6. Prijepis ocjena položenih ispita na prethodnoj razini studija
  7. Potvrda o hrvatskom državljanstvu (domovnica, preslika) ili druga odgovarajuća isprava (za strance).


Doktorski sveučilišni studij traje šest semestara (180 bodova po ECTS-u).  
Školarina po semestru za doktorske sveučilišne studije iznosi 1.100,00 EUR po semestru.  
  
Sukladno Odluci Razredbenoga povjerenstva pristupnici koji nemaju završen temeljni diplomski sveučilišni studij bit će upućeni na polaganje razlikovnih ispita.
Prijave na natječaj primaju se do **15. listopada 2025.** u pisarnici, ili zaprimljene **zemaljskom poštom** na adresu: Fakultet hrvatskih studija Sveučilišta u Zagrebu, Poslijediplomska referada, Borongajska cesta 83d, 10000 Zagreb, s naznakom „Za natječaj – doktorski“ kao i elektroničkim putem (dokumentacija u obliku skena, predmet e-pisma „Za natječaj-doktorski“) na e-adresu: poslijediplomski@fhs.hr.
Nepotpune i zakašnjele prijave ne će se razmatrati.  
  
Osnovne informacije o studijima mogu se dobiti na mrežnim stranicama Fakulteta hrvatskih studija Sveučilišta u Zagrebu: https://www.fhs.unizg.hr/, na adresi elektroničke pošte: poslijediplomski@fhs.hr ili od 1. rujna na telefon (01) 245 7633.  
  
Tekst natječaja možete preuzeti [ovdje](https://www.fhs.unizg.hr/_news/44537/10.4.%20natjecaj_doktorski_upisi_2025_2026.pdf).
Izvedbeni nastavni plan doktorskoga studija Filozofije dostupan je [ovdje](https://www.fhs.unizg.hr/_news/44537/10.1.%20INP_doktorski_Filozofija.pdf).
Izvedbeni nastavni plan doktorskoga studija Kroatologije dostupan je [ovdje](https://www.fhs.unizg.hr/_news/44537/10.2.%20INP_doktorski_Kroatologija.pdf).
Izvedbeni nastavni plan doktorskoga studija Povijesti dostupan je [ovdje](https://www.fhs.unizg.hr/_news/44537/10.3.%20INP_doktorski_Povijest.pdf). 
  

