[Article Link](https://www.fhs.hr/studiji/edukacije/tecaj_grckoga_jezika)

## 
Tečaj grčkog jezika održava se u organizaciji Odsjeka za hrvatski latinitet u ljetnom semestru prema dogovoru s Voditeljicom programa izv. prof. dr. sc. Majom Matasović.
Tečaj nakon uspješnog polaganja i završnog ispita studentima donosi 2 ECTS boda za izvannastavnu aktivnost. 
Zainteresirani studenti povezat će znanja iz gramatike (fonologije, morfologije i sintakse) hrvatskog jezika s istim znanjima u grčkom jeziku te će uočiti sličnosti između hrvatskog i grčkog na svim razinama, uključujući i leksičku. Studenti će kroz redovite vježbe i rad s predavačem moći čitati i pisati grčki alfabet, transkribirati i transliterirati grčke riječi na hrvatski jezik, služiti se referentnom literaturom, prepoznati osnovne morfološke oblike u tekstu, prevesti lakši tekst s grčkog na hrvatski, uočiti sličnosti i razlike s hrvatskim i latinskim jezikom.
Neke od kompetencija koje se stječu tečajem su:
  1. usvajanje alfabeta, pravilno čitanje, naglašavanje i pisanje riječi;
  2. pisanje grčkog na računalu uz program Antioch; 
  3. raspoznavanje padežnih oblika unutar pojedinih deklinacija, kao i prepoznavanje glagolskih oblika;
  4. povezivanje s grčkim nasljeđem u hrvatskom jeziku;
  5. uočavanje sličnosti i usporedba s pojedinim morfološkim i sintaktičkim strukturama u latinskom jeziku;
  6. postizanje vještine uočavanja osnovnih karakteristika grčkoga teksta i stjecanje kompetencije za samostalno prevođenje jednostavnijih rečenica i kraćih tekstova s grčkoga na hrvatski jezik, te snalaženje (uz pomoć rječnika i gramatike) u jednostavnijim grčkim tekstovima;
  7. poznavanje pravila transkripcije i transliteracije.


Za dodatne informacije studenti se mogu javiti izv. prof. dr. sc. Maji Matasović putem e-pošte [mmatasovic@fhs.hr](javascript:cms_mail\('mmatasovic','fhs.hr','',''\)) ili na broj telefona 01/ 2457 645
  

