[Article Link](https://www.fhs.hr/dekanat/racunalna-sluzba)

## 
Ivan Kordić, voditelj računalne službe |  |   
---|---|---  
|  |   
|  |   
Uredovno vrijeme za rad sa studentima: ponedjeljak - petak od 09 do 14 sati
  
Poštovani, ako šaljete e-poštu zato što trebate pomoć, molimo rabite adresu:
**[informaticar@fhs.hr](javascript:cms_mail\('informaticar','fhs.hr','',''\))**
AAI@EduHr elektronički identitet
Elektronički identitet u sustavu AAI@EduHr je skup podataka o pojedincu koji se koristi za potrebe provjere identiteta (autentikacija) i prava pristupa (autorizacija). Pamti se u posebnoj bazi podataka koju zovemo imenik. Obavezni dio e-identiteta su (i) korisnička oznaka i zaporka. Elektronički identitet dobivaju pojedinačni korisnici iz ustanova članica CARNeta (učenici, nastavnici, studenti, profesori i zaposlenici ustanova članica) i koji im omogućuje korištenje uslugam vezanim uz učenje, obrazovanje, studiranje, istraživanje i općenito radu u obrazovnoj/akademskoj/istraživačkoj zajednici, kao i pristup nekim uslugama iz sustava e-Građani. 
Više o aplikacijama koje koriste AAI@EduHr autorizaciju i autentikaciju na [aaiedu.hr](https://www.aaiedu.hr/o-sustavu/web-aplikacije).
Procedura za stjecanje AAI@EduHr korisničkog računa za studente preddiplomskih i diplomskih studija
Svaki student Fakulteta hrvatskih studija po upisu u prvu godinu prijediplomskog ili diplomskog studija stječe pravo na korisnički račun te mu se isti kreira i uručuje mu se prilikom upisa.
Procedura za stjecanje AAI@EduHr korisničkog računa za zaposlenike (djelatnike)
Nakon zaposlenja kadrovska služba dostavlja podatke o novom zaposleniku. Korisnički račun se otvara prema vrsti Ugovora o radu odnosno na neodređeni period ili na određeni period definiran ugovorom. Obavijest o korisničkim podacima se uručuje osobno.
Procedura za stjecanje AAI@EduHr korisničkog računa za vanjske suradnike
Vanjski suradnici, kao i djelatnici fakulteta, dobivaju svoj AAI korisnički račun, te ga preuzimaju uz potpis. Korisnički račun se otvara za tekuću akademsku godinu, te se produžuje za narednu godinu ukoliko osoba i dalje ima status vanjskog suradnika u bazi kadrovske službe definiran ugovorom.
Procedura za stjecanje AAI@EduHr korisničkog računa za goste
Osobe koje su gosti na Fakultetu mogu dobiti AAI@EduHr korisnički račun uz potpisni zahtjev pročelnika odsjeka čiji su gosti. Korisnički račun se briše prestankom gostovanja osobe na Fakultetu. 
Obrada osobnih podataka koju provodi matična ustanova u sustavu AAI@EduHr
Zašto prikupljamo i obrađujemo vaše osobne podatke?
Fakultet hrvatskih studija je matična ustanova - davatelj elektroničkih identiteta u sustavu AAI@EduHr. Vaši osobni podaci pohranjeni u našem LDAP imeniku služe tome da Vam omoguće korištenje usluga dostupnih kroz sustave[ AAI@EduHr,](https://www.aaiedu.hr/)[ eduGAIN ](https://edugain.org/)i[ eduroam ](https://www.eduroam.org/)osiguravajući pri tom pouzdanu, sigurnu i unificiranu prijavu za korištenje tih usluga.
Koje osobne podatke prikupljamo i obrađujemo?
Podaci koji mogu biti pohranjeni u našem LDAP imeniku popisani su na adresi:
[https://www.aaiedu.hr/o-sustavu/imenicke-sheme/shema](https://www.aaiedu.hr/o-sustavu/imenicke-sheme/shema)
Sve podatke koji su o vama pohranjeni u LDAP imeniku možete vidjeti (nakon prijave svojom korisničkom oznakom i zaporkom) kroz sučelje za održavanje imenika na adresi:
[https://id.fhs.hr/ldap/](https://id.fhs.hr/ldap/)
Osim navedenih, prikupljamo i podatke o korištenju vašeg elektroničkog identiteta na način da bilježimo vrijeme i podatke o uređaju i sustavu preko kojeg je stigao zahtjev.
S kim dijelimo vaše osobne podatke?
Da bismo vam omogućili pristup uslugama, potrebnu razinu sigurnosti i kvalitete usluga unutar sustava, u trenutku pristupa nekoj usluzi u sustavu AAI@EduHr usluzi možemo proslijediti neke vaše osobne podatke. Točan popis podataka koje prosljeđujemo pojedinoj usluzi možete za svaku pojedinu uslugu pronaći na adresi:
[https://www.aaiedu.hr/statistika-i-stanje-sustava/web-aplikacije](https://www.aaiedu.hr/statistika-i-stanje-sustava/web-aplikacije)
Koliko čuvamo vaše podatke?
Podatke o korištenju vašeg elektroničkog identiteta čuvamo 24 mjeseca (kako bismo mogli osigurati razinu sigurnosti i kvalitete usluge te zadovoljiti zakonske obaveze).
Po gubitku prava na e-identitet vaše osobne podatke brišemo iz LDAP imenika nakon najviše 90 dana.
Koja su vaša prava?
Vaša su prava, sukladno uvjetima iz Opće uredbe o zaštiti podataka, pravo na pristup osobnim podacima koje prikupljamo, pravo na brisanje (zaborav), pravo na ograničenje obrade, pravo na prenosivost podataka te pravo na ispravak osobnih podataka ukoliko su oni neispravni ili su izmijenjeni.
  

