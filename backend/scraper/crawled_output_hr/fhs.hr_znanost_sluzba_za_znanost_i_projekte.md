[Article Link](https://www.fhs.hr/znanost/sluzba_za_znanost_i_projekte)

## 
Služba za znanost i projekte osnovana je za potrebe sustavnog praćenja provedbe projektnih aktivnosti na razini Fakulteta te pružanje savjetodavne i administrativne potpore primarno znanstveno-nastavnom i suradničkom osoblju, zaposlenicima Fakulteta, u upravljanju projektima.
U pogledu znanstvene suradnje Služba radi na sustavnom ostvarivanju i unaprjeđenju kvalitetne i produktivne znanstvene suradnje s postojećim i potencijalno strateški zanimljivim domaćim i stranim visokoobrazovnim i znanstveno-istraživačkim ustanovama.
Služba također organizira i provodi edukativne aktivnosti tematski vezane za upravljanje projektima općenito te edukacije, informativne dane i radionice specifične tematike vezane uz pojedinačne natječaje, specifičnosti i procedure upravljanja i ostale zanimljive teme iz navedenog područja sukladno potrebama ustanove.
Služba također vodi evidenciju o stanju znanstvenih i projektnih aktivnosti na Fakultetu i arhivu natječajne i službene projektne dokumentacije Fakulteta hrvatskih studija.
Redovito obavještavanje zaposlenika Fakulteta hrvatskih studija o mogućnostima sudjelovanja u projektima kao i službenu komunikaciju s tijelima u sustavu upravljanja projektima također provodi Služba.
**Kontakt:** [**Tea Cacović**](https://www.fhs.unizg.hr/djelatnik/tea.cacovic), dipl. fil., voditeljica Službe za znanost i projekte
**e-adresa:** [tcacovic@fhs.unizg.hr](javascript:cms_mail\('tcacovic','fhs.unizg.hr','',''\)); [projekti@fhs.hr](javascript:cms_mail\('projekti','fhs.hr','',''\))
**telefon:** (01) 245 7668
  

