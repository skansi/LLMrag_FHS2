[Article Link](https://www.fhs.hr/predmet/phf)

## Povijest hrvatskoga filma
  * [Osnovni podaci](https://www.fhs.hr/predmet/phf#v1id-523797_34597_1_0 "Osnovni podaci")
  * [Detaljne informacije](https://www.fhs.hr/predmet/phf#v1id-523797_34597_1_1 "Detaljne informacije")
  * [Nastava](https://www.fhs.hr/predmet/phf#v1id-523797_34597_1_2 "Nastava")
  * [Termini konzultacija](https://www.fhs.hr/predmet/phf#v1id-523797_34597_1_3 "Termini konzultacija")


[![](https://www.fhs.hr/img/flags/gif/hr.gif)](https://www.fhs.hr/predmet/phf) [![](https://www.fhs.hr/img/flags/gif/gb.gif)](https://www.fhs.hr/en/course/hocc)
**Šifra:** |  61935  
  
---|---  
**ECTS:** |  5.0   
**Nositelji:** |  prof. dr. sc. [Dubravka Zima](https://www.fhs.hr/djelatnik/dubravka.zima)   
izv. prof. dr. sc. [Domagoj Brozović](https://www.fhs.hr/djelatnik/domagoj.brozovic)   
  
**Prijava ispita:** |  [Studomat](http://www.isvu.hr/studomat)  
**Engleski jezik:** |  Nastava se odvija na hrvatskom jeziku u svim svojim elementima, a stranim studentima koji su pridruženi mješovitoj grupi nudi se mogućnost savladavanja predmeta pomoću dodatnih izravnih konzultacija s nastavnikom i asistentima na engleskom jeziku. Pri tome, nastavnik stranog studenta upućuje na odgovarajuću literaturu na engleskom jeziku te mu osigurava mogućnost polaganja predmeta na engleskom jeziku.   
**Opterećenje:**  
---  
> ### 1. komponenta
> | Vrsta nastave | Ukupno  
> ---|---  
> Predavanja | 30  
> * Opterećenje je izraženo u školskim satima (1 školski sat = 45 minuta)   
**Opis predmeta:**  
> CILJ PREDMETA  
>    
>  Temeljni cilj predmeta je upoznati studente s poviješću hrvatskog filma, s posebnim naglaskom na različite pristupe proučavanju filmske povijesti te položaj hrvatskog filma s obzirom na svjetski kontekst, napose industrijski i ideologijski. U sklopu toga cilja uspostavlja se pregled nad estetskom i društvenom poviješću domaćeg filma, s uvidom u najvažnije redateljske i autorske opuse, žanrove i stilske smjernice. Hrvatski film pozicionirat će se u svoj srednjoeuropski i mediteranski kontekst, promatran kao dio popularne i nacionalne kulture te kao vodeća medijska umjetnost 20. stoljeća. U izdvojenim predavanjima bit će riječi i o dokumentarnom filmu te o Zagrebačkoj školi crtanog filma, a u sklopu modernističkih tendencija obratit će se pažnja i na vodeće autore hrvatskog eksperimentalnog filma. U slučaju izostanka ranije filmološke naobrazbe, studenti će također savladati osnovnu filmološku terminologiju te posredno dobiti smjernice i za kritički pristup i suvremenoj hrvatskoj filmskoj produkciji.  
>    
>  PLAN NASTAVE  
>    
>  1. Uvod i metodološka razrada povijesti hrvatskog filma  
>  2. Hrvatski film u svjetskom kontekstu (Filmske stilske epohe)  
>  3. Arheološko razdoblje hrvatskog filma do 1941. Škola narodnog zdravlja. Oktavijan Miletić  
>  4. Državne kinematografije (NDH, FNRJ) i klasični stil 1940-ih i ranih 1950-ih  
>  5. Igranofilmski realizmi klasičnog stila 1950-ih  
>  6. Zreli klasični stil igranog filma. Branko Bauer  
>  7. Dokumentarni film od klasičnog stila do modernističkog filma-eseja  
>  8. Kasni klasični stil i/ili rani modernizam (Branko Belan, Branko Bauer)  
>  9. Filmski modernizam I (autorska kinematografija, novovalne estetike)  
>  10. Filmski modernizam II (visoki modernizam, Vatroslav Mimica)  
>  11. Filmski modernizam III (politički film, postproljećarski film etičke zabrinutosti)  
>  12. Kasni modernizam, rani postmodernizam (praška škola, žanrovski film 1980-ih)  
>  13. Postmodernistički, populistički, autorski i žanrovski film 1990-ih i 2000-ih (Nova nacionalna kinematografija)  
>  14. Zagrebačka škola crtanog filma  
>  15. Sinteza i evaluacija  
>    
>  OBAVEZE STUDENATA  
>    
>  Redovito pohađanje predavanja i sudjelovanje. Gledanje filmova (minimalno 15 kanonskih djela tijekom semestra). Seminarski rad (8-12 kartica) kao uvjet za pristup usmenom dijelu ispita. Obavezna literatura i izabrana tema iz preporučene literature za usmeni dio ispita.  
>    
>  OCJENJIVANJE  
>    
>  Ocjena se sastoji od dvaju segmenata:  
>    
>  1. Rad u kolegiju (seminarske obaveze, rasprava o literaturi i filmu koji su tema sata)  
>  2. Ispit (seminarski rad + usmeni ispit koji, uz obaveznu literaturu, obuhvaća i razgovor o nekoj temi - autoru, žanru, stilu - temeljem preporučene literature i teme o kojoj se pisao seminarski rad)  
>    
>  OBAVEZNA LITERATURA  
>    
>  Gilić, Nikica, 2010, Uvod u povijest hrvatskog igranog filma, Zagreb: Leykam international  
>  Škrabalo, Ivo, 1998, 101 godina filma u Hrvatskoj 1896-1997., Zagreb: Nakladni zavod Globus (odabrana poglavlja)  
>  Pavičić, Jurica, 2017, Klasici hrvatskog filma jugoslavenskog razdoblja, Zagreb: Hrvatski filmski savez (odabrana poglavlja)  
>  Turković, Hrvoje, 2005, "Filmske pedesete", Hrvatski filmski ljetopis, god. 11, br. 41, str. 122-131.  
>  Turković, Hrvoje, 2009, "Filmski modernizam u ideološkom i populističkom okruženju", Hrvatski filmski ljetopis, god. 15, br. 59, str. 92-106.  
>    
>  DODATNA LITERATURA ZA STUDENTE KOJI RANIJE NISU SLUŠALI FILMOLOŠKE KOLEGIJE  
>    
>  Gilić, Nikica, 2007, Filmske vrste i rodovi, Zagreb: AGM  
>  Peterlić, Ante, 2018, Osnove teorije filma, Zagreb: HSK i HFS (ili bilo koje ranije izdanje) (poglavlja o filmskom zapisu i oblicima filmskoga zapisa)  
**Ishodi učenja:**  
  1. Poznavanje povijesti hrvatske kinematografije kao nacionalne kinematografije.
  2. Upoznavanje s dosezima hrvatske filmske baštine i njezinim stečevinama u europskom kontekstu.
  3. Upotreba temeljne stilističke i historiografske metodologije u pristupu povijesti filma, a napose hrvatskog filma, sa stilističkom, naratološkom i filmskoretoričkom aparaturom koja proširuje znanje i sposobnosti u području proučavanja nacionalne kulture, umjetnosti, medija i komunikacija.
  4. Stjecanje temeljnih stilističkih i naratoloških analitičkih i interpretacijskih alata za razumijevanje povijesti hrvatskog filma.
  5. Upoznavanje s temeljnim razdobljima, pravcima, strujama, autorima i opusima u korpusu hrvatskoga filma te njihova europskog konteksta.
  6. Upoznavanje s doprinosom i udjelom hrvatske kinematografije u hrvatskoj kulturi i umjetnosti, a napose u vezama s književnošću.

  
**Literatura:**  
  1. Uvod u povijest hrvatskog igranog filma, Gilić, Nikica, Zagreb: Leykam international, 2010. 
  2. 101 godina filma u Hrvatskoj 1896-1997, Škrabalo, Ivo, Zagreb: Nakladni zavod Globus, 1998. 
  3. "Filmske pedesete", Hrvatski filmski ljetopis, god. 11., br. 41, Turković, Hrvoje, 2005. 
  4. "Filmski modernizam u ideološkom i populističkom okruženju", Hrvatski filmski ljetopis, god. 15., br. 59, Turković, Hrvoje, 2009. 
  5. Klasici hrvatskog filma jugoslavenskog razdoblja, Pavičić, Jurica, Zagreb: Hrvatski filmski savez, 2017. 

  
**Preporučena literatura:**  
  1. Modernizam u hrvatskom igranom filmu: nacrt tipologije, , Šakić, Tomislav, Zagreb: Disput, 2016.

  
**1. semestar**  
---  
> **KOM-dipl (4397): Izborni kolegiji** - Redovni studij - Komunikologija  
>   
  
**2. semestar** Ne predaje se  
> **KOM-dipl (4397): Izborni kolegiji** - Redovni studij - Komunikologija  
>   
  
**3. semestar**  
> **KOM-dipl (4397): Izborni kolegiji** - Redovni studij - Komunikologija  
>  **Obavezni predmet** - Redovni smjer - Znanstveni  
>   
Termini konzultacija: 
  * **prof. dr. sc.[Dubravka Zima](https://www.fhs.hr/djelatnik/dubravka.zima)**: 
utorkom od 10 do 11, četvrtkom od 11 do 12 i po dogovoru (dzima@hrstud.hr)
Lokacija: 
  * **izv. prof. dr. sc.[Domagoj Brozović](https://www.fhs.hr/djelatnik/domagoj.brozovic)**: 
ponedjeljkom 14:30-15:30
Lokacija: zgrada knjižnice 


## Obavijesti
[ ![...](https://www.fhs.hr/_news/icons/a70050a0469b2f0573dd4c4812d0196d7395_icon.jpg) ](https://www.fhs.hr/predmet/phf?@=21j5y#news_79590)
#####  [Filmski kurikulum: klasici hrvatske kinematografije na velikom platnu](https://www.fhs.hr/predmet/phf?@=21j5y#news_79590)
U organizaciji Kulturno informativnog centra (KIC, Preradovićeva 5) uz slobodan ulaz i uvodnu riječ sveučilišnih nastavnika povijesti hrvatskog filma jednom mjesečno prikazuju se kanonski filmovi domaće kinematografije. Prva projekcija na rasporedu je u srijedu 12. listopada 2022. u 19 sati s programom filmova Oktavijana... 
[Saznaj više](https://www.fhs.hr/predmet/phf?@=21j5y#news_79590)
06.10.2022
[Pročitaj više...](https://www.fhs.hr/predmet/phf?@=21j5y#news_79590 "Pročitaj obavijest: Filmski kurikulum: klasici hrvatske kinematografije na velikom platnu")
[Arhiva obavijesti](https://www.fhs.hr/predmet/phf?@=20oy1#news_79590 "Arhiva obavijesti")
