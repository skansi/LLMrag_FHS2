[Article Link](https://www.fhs.hr/djelatnik/lucia.miskulin_saletovic)

## O djelatniku
![](https://www.fhs.hr/images/users_profiles/l_miskulin_slika_mala.jpg)
###  Lucia Miškulin Saletović, v. pred. dr. sc. 
**Zvanje:**
viši predavač 
**Konzultacije:**
  
Petak 12:40 do 13:40, ili prema dogovoru uz prethodnu najavu e-poštom 
**E-mail:**
[lmiskulin@fhs.hr](javascript:startMail\('zyfvhxvy@aus.feu'\);)
**Odsjek:**
ODSJEK ZA ODGOJNO-OBRAZOVNE ZNANOSTI 
#### Nastava
**prijediplomski**
  * [Akademski engleski (45642)](https://www.fhs.hr/predmet/akaeng) - Nositelj
  * [Akademski njemački (45829)](https://www.fhs.hr/predmet/akanje) - Nositelj


**diplomski**
  * [Introduction to Sociolinguistics (133474)](https://www.fhs.hr/predmet/its_a) - Nositelj, Seminar


#### Životopis
Lucia Miškulin Saletović rođena je 1. srpnja 1976. godine u Vinežu u Hrvatskoj. Završila je studij germanistike i anglistike na Filozofskom fakultetu Sveučilišta u Zagrebu. Na Filozofskom fakultetu Sveučilišta u Zagrebu završila je i poslijediplomski znanstveni studij lingvistike te izradila i obranila doktorski rad (disertaciju) pod naslovom _Tekstna vrsta reklama za kozmetičke proizvode u hrvatskim i njemačkim ženskim časopisima_ , čime je 2013. godine stekla akademski stupanj _doktorica znanosti_ iz područja humanističkih znanosti, znanstvenoga polja filologije.
Radila je u školi stranih jezika _Class Nardini d.o.o._ o od prosinca 1998. do rujna 2003. kao nastavnica njemačkog i engleskog jezika te mentorica za praksu studentima anglistike na Filozofskom fakultetu u Zagrebu. Na Veleučilištu _Vern_ radila je od listopada 2003. do studenog 2009., gdje je 2008. izabrana u zvanje predavača za područje humanističkih znanosti, polje filologija, grana germanistika. Od 2009. godine radi na Hrvatskim studijima Sveučilišta u Zagrebu, gdje je 2013. godine izabrana je u zvanje višega predavača, polje filologija, grana germanistika i anglistika. 2015. godine izabrana je u znanstveno zvanje znanstvenog suradnika u znanstvenom području humanističkih znanosti, polje filologija. Na Hrvatskim studijima nositelj je i izvođač predmeta Akademski engleski, Akademski njemački, Prezentacijske i govorničke vještine na njemačkom jeziku te Prezentacijske i govorničke vještine na engleskom jeziku. Suautor je, sunositelj i izvođač predmeta Introduction to Sociolinguistics te suizvođač predmeta Teorija jezika. Komentor je za diplomske radove na diplomskom studiju komunikologije. U zimskom semestru 2013. / 2014. je za predmet Teorija jezika bila je među deset najbolje ocijenjenih nastavnika na Hrvatskim studijama u studentskih anketama koje je metodom „olovka-i-papir“ provelo Sveučilište u Zagrebu. Suautor je nastavnih materijala za predmete Akademski engleski na preddiplomskom studiju Hrvatskih studija Sveučilišta u Zagrebu (_English Academic Vocabulary for Social Sciences and Humanities_), za predmete Engleski jezik I/1 i Engleski jezik I/2 (_English for Communication Management 1_) na preddiplomskom studiju Mediji i kultura društva na Edward Bernays Visokoj školi za komunikacijski menadžment te priručnika i online materijala za njemački jezik struke za srednje škole u sektoru promet i logistika (_Vollgas, Deutsch für Berufe im Bereich Verkehr und Logistik_). Tajnica je i voditeljica visokoškolske sekcije Hrvatskog društva učitelja i profesora njemačkog jezika.
Autor je znanstvenih i stručnih radova na hrvatskom, engleskom i njemačkom jeziku te prikaza, obznana i kronika. Izlaže na domaćim i međunarodnim znanstvenim i stručnim skupovima te okruglim stolovima. Vodi radionice stručnog usavršavanja za učitelje i nastavnike njemačkog jezika te studente germanistike. Njezina su područja interesa strani jezik za akademske potrebe, tekstna lingvistika, jezik reklama i medija, krematonimija i forenzična lingvistika. 2014. bila je suradnica na znanstvenom projektu Sveučilišta u Zagrebu pod naslovom Antroponimi u reklamama: semiotički pristup. Suradnik je na dvogodišnjem bilateralnom znanstvenom projektu pod naslovom Odnos teksta i slike u reklamama u tisku koji u okviru znanstveno-tehničke suradnje između Republike Hrvatske i Republike Austrije provode Sveučilište u Zagrebu i Sveučilište u Beču (Institut za jezikoslovlje). Voditeljica je znanstvenog projekta Sveučilišta u Zagrebu pod naslovom Čimbenici samostalnosti u ovladavanju stranim jezikom struke na visokoškolskoj razini koji se provodi u 2016. godini.
Samostalno i u suautorstvu izradila je brojne prijevode. 2002. godine imenovana je stalnim sudskim tumačem za engleski i njemački jezik. Redovito se stručno i znanstveno usavršava u zemlji i inozemstvu. Zadnja stručna usavršavanja u inozemstvu su sudjelovanje u ljetnoj školi _2nd NetWords Summer School on Words: structure, meaning, acquisition, processing_ na Sveučilištu Norwegian University of Science and Technology u Trondheimu (kolovoz 2014.), istraživački boravaci na Institut für Sprachwissenschaft, Philologisch-Kulturwissenschaftliche Fakultät, Universität Wien (Institut za jezikoslovlje, Filološko-kulturološki fakultet, Sveučilište u Beču (studeni 2015. i rujan 2016.) te istraživački boravak na Lehrstuhl für Englische Sprachwissenschaft, Institut für Anglistik und Amerikanistik, Philosophische Fakultät II der Martin-Luther-Universität Halle-Wittenberg (Katedra za englesko jezikoslovlje, Institut za anglistiku i amerikanistiku, Filozofski fakultet, Sveučilište Martin-Luther Halle Wittenberg) (studenti 2016.).
#### Znanstveni radovi (CroRIS)
