[Article Link](https://www.fhs.hr/djelatnik/viktoria.franic_tomic)

## O djelatniku
![](https://www.fhs.hr/images/users_profiles/1615144154viktoria_fotka%20za%20profil.jpg)
###  prof. dr. sc. Viktoria Franić Tomić 
**Zvanje:**
redoviti profesor 
**Konzultacije:**
Prema dogovoru.
**E-mail:**
[vtomic@fhs.hr](javascript:startMail\('gizbpvs@fuu.e'\);)
**Odsjek:**
ODSJEK ZA KROATOLOGIJU 
**Godina doktoriranja:**
2010.
#### Nastava
**prijediplomski**
  * [Hrvatska književnost humanizma i renesanse (188076)](https://www.fhs.hr/predmet/hkhr) - Nositelj, Seminar
  * [Hrvatska književnost ranoga novovjekovlja (37436)](https://www.fhs.hr/predmet/hkrn) - Nositelj, Seminar
  * [Hrvatska književnost srednjovjekovlja (45641)](https://www.fhs.hr/predmet/hks) - Nositelj, Seminar
  * [Hrvatska književnost srednjovjekovlja (188078)](https://www.fhs.hr/predmet/hks_a) - Nositelj, Seminar
  * [Hrvatski književni barok i prosvjetiteljstvo (52318)](https://www.fhs.hr/predmet/hkbp) - Nositelj
  * [Marin Držić (215209)](https://www.fhs.hr/predmet/mardrz_a) - Nositelj, Seminar
  * [Povijest hrvatskoga kazališta (37469)](https://www.fhs.hr/predmet/phk) - Nositelj
  * [Povijest hrvatskoga kazališta (188085)](https://www.fhs.hr/predmet/phk_a) - Nositelj, Seminar
  * [Završni rad (38774)](https://www.fhs.hr/predmet/zavrad) - Seminar


**diplomski**
  * [Diplomski rad (64813)](https://www.fhs.hr/predmet/diprad_a) - Seminar
  * [Diplomski rad (215308)](https://www.fhs.hr/predmet/diprad_h) - Seminar


**doktorski**
  * [Hrvatska kultura u ozračju humanizma, renesanse i baroka (261076)](https://www.fhs.hr/predmet/hkuohrb) - Nositelj


#### Životopis
Viktoria Franić Tomić rođena je 19. listopada 1978. u Metkoviću. Osnovnu školu i opću gimnaziju pohađala je u Pločama. Studij hrvatskog jezika i književnosti završila je 2005. na Sveučilištu u Zadru. Na Filozofskom fakultetu Sveučilišta u Splitu zaposlila se 2007. Poslijediplomski doktorski studij kroatistike završava na Filozofskom fakultetu Sveučilišta u Zagrebu obranivši u rujnu 2010. doktorski rad pod naslovom _Biografija i djela Marina Držića kao intertekstualni diskurs_. U znanstveno zvanje znanstvenog suradnika izabrana je 23. ožujka 2011. godine. U zvanje višeg znanstvenog suradnika izabrana je 09. svibnja 2013. godine. U zvanje znanstvene savjetnice izabrana je 19. ožujka 2021. Od 2013. godine do danas zaposlenica je Fakulteta hrvatskih studija Sveučilišta u Zagrebu. U znanstveno-nastavno zvanje docentice izabrana je 18. prosinca 2013. na Sveučilištu u Zagrebu (Vijeće društveno-humanističkog područja). U znanstveno-nastavno zvanje izvanredne profesorice izabrana je 18. prosinca 2018. Na Odjelu za kazališnu umjetnost Umjetničke akademije u Splitu predavala je više godina predmete Dramaturgija I, Dramaturgija II, Dramaturgija III, Dramaturgija IV. Rezultat njezina istraživačkog rada je i pronalazak najstarije hrvatske kazališne ilustracije (1518) u knjižnici gradića Bagnocavallo pokraj Ravenne
Usto, bila je mentoricom u izradi preko stotinu studentskih završnih i diplomskih radova na preddiplomskom i diplomskom studiju iz područja starije i novije hrvatske književnosti, sudjelovala je u članstvu više komisija za ocjenu doktorskih radova te je mentoricom jednoga doktorskoga rada. Pojedine diplomske i završne radnje na kojima je radila objavljene su kao članci koje su nastale pod mentorstvom izv. prof. dr. sc. Viktorije Franić Tomić.
Viktoria je Franić Tomić autorica i suautorica osam objavljenih knjiga: _Tko je bio Marin Držić_ (Zagreb: Matica hrvatska, 2011), zbirke rasprava _Dramaturški eseji: Iz Splita na scenu gledat_ (Zagreb: AGM, 2012). ), _Abrahamova žrtva_ , u koautorstvu sa S. P. Novakom (Zagreb:Matica hrvatska, 2015), udžbenika _Književnost ranog novog vijeka u Boki Kotorskoj_ u Hrvatskoj sveučilišnoj nakladi u koautorstvu sa S. P. Novakom (Zagreb: Hrvatska sveučilišna naklada, 2015), udžbenika: _Hrvatska srednjovjekovna književnost. Knj. 1, sv. 1 : Ideje, osobe i mjesta književne proizvodnje_ , priredili odabrali i napisali V. Franić Tomić i S. P. Novak (Zagreb: Liliput, 2019), _Hrvatska srednjovjekovna književnost. Knj. 1, sv. 2 : Književni, povijesni i tekstualni laboratorij 1_ , priredili odabrali i napisali V. Franić Tomić i S. P. Novak (Zagreb: Liliput, 2019), _Hrvatska srednjovjekovna književnost. Knj. 1, sv. 3 : Književni, povijesni i tekstualni laboratorij 2_ , priredili odabrali i napisali V. Franić Tomić i S. P. Novak (Zagreb: Liliput, 2019), te knjige _The Italian Opera Libretto and Dubrovnik Theatre (17th and 18th Century)_ u koautorstvu sa S. P. Novak i E. Stipčević (Beč: Hollitzer Verlag, 2020).
Urednica je knjiga: _Festive Book: Marin Držić 1508-1567_ , (Dubrovnik: Litteris Zagreb, 2008), _Život i djelo Nike Andrijaševića_ (Split: Naklada Bošković, 2014), Josip Tomić, _Duvno u hrvatskoj književnosti_ , sv. 19, u suradnji sa S. P. Novak (Zagreb: Liliput, 2020.), te niza knjižica objavljenih povodom međunarodnoga skupa: Ivšić, Radovan. _Marin Držić ili bujica života = Un torrent de vie, Marine Držić,_ Dubrovnik, 2008; Karahasan, Dževad – Novak, Slobodan Prosperov – Paljetak, Luko._Triptih o Noveli od Stanca,_ Dubrovnik, 2008; Košuta, Leo._Saggi su Marino Darsa / Marin Držić commediografo croato rinascimentale_ , Dubrovnik, 2008; Milišić, Milan._Bog i Marin_ , Dubrovnik, 2008, Novak, Slobodan Prosperov. _Marin Držić: životopis_ , Dubrovnik, 2008; Pupačić, Josip. _Marin Držić: pjesnik urotnik,_ Dubrovnik, 2008. _Izdavači Dom Marina Držića – Projekt Mediteranska komponenta u renesansnoj književnosti Slavena - Državni odbor za proslavu 500. obljetnice rođenja Marina Držića, Dubrovnik-Split-Zagreb._
Usto, Viktoria Franić Tomić redovitom je suradnicom _Vijenca_ , književnog lista za umjetnost, kulturu i znanost,__ zatim Leksikografskog zavoda Miroslav Krleža, gdje je objavila brojne priloge u _Hrvatskoj književnoj enciklopediji_ te u _Leksikonu Marina Držića_. U brojnim je stručnim i kulturnim časopisima objavljivala znanstveno-popularne tekstove iz područja hrvatske i europske kulture (likovnost, glazba, kazalište i književnost).
#### Znanstveni radovi (CroRIS)
#### Izabrane publikacije
Tko je bio Marin Držić, M7atica hrvatska, Zagreb, 2011.
Dramaturški eseji: iz Splita na Scenu gledat, AGM, Zagreb, 2012.
Niko Andrijašević, Život i djelo, ur. V. Franić Tomić, Naklada Bošković, Split, 2014.
Abrahamova žrtva i Izakova pasija, (koautor S.P. Novak), Matica hrvatska, Zagreb, 2015.
Književnost ranog novovjekovlja u Boki kotorskoj, (koautor S.P. Novak), Hrvatska sveučilišna naklada, Zagreb, 2015.
Hrvatska srednjovjekovna književnost. Knj. 1, sv. 1 : Ideje, osobe i mjesta književne proizvodnje, priredili odabrali i napisali V. Franić Tomić i S. P. Novak, Liliput, Zagreb, 2019.
Hrvatska srednjovjekovna književnost. Knj. 1, sv. 2 : Književni, povijesni i tekstualni laboratorij 1., priredili odabrali i napisali V. Franić Tomić i S. P. Novak, Liliput, Zagreb, 2019.
Hrvatska srednjovjekovna književnost. Knj. 1, sv. 3 : Književni, povijesni i tekstualni laboratorij 2., priredili odabrali i napisali V. Franić Tomić i S. P. Novak, Liliput, Zagreb, 2019.
Josip Tomić, Duvno u hrvatskoj književnosti, sv. 19, uredili V. Franić Tomić i S. P. Novak, Liliput, Zagreb, 2020.
Viktoria Franić Tomić, Slobodan Prosperov Novak, Ennio Stipčević, The Italian Opera Libretto and Dubrovnik Theatre (17th and 18th Century), Hollitzer Verlag, Beč, 2020.
