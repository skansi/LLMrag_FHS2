[Article Link](https://www.fhs.hr/studiji/doktorski/reakreditacija_doktorskih_studija)

## 
**Doktorski studij Filozofije**
U prosincu 2019. provedena je reakreditacija doktorskoga studija Filozofije. Na temelju postupka reakreditacije, odnosno procjene dokumenta Samoanalize, posjeta visokom učilištu i razgovora predviđenih protokolom posjeta Stručnog povjerenstva (15. listopada 2019.), Stručno povjerenstvo dostavlja [izvješće](https://www.fhs.hr/images/50042056/3_Filozofija%20hrvatski.pdf) u veljači 2020., u kojem Akreditacijskom savjetu Agencije za znanost i visoko obrazovanje (u nastavku Agencija) preporuča izdavanje pisma očekivanja s rokom uklanjanja nedostataka do tri (3) godine u kojem bi visoko učilište trebalo provesti nužna poboljšanja u područjima: internoga sustava osiguravanja kvalitete, potpore doktorandima i napredovanja tijekom studija te programa i ishoda doktorskoga studija. Fakultet hrvatskih studija je 17. lipnja 2020. Agenciji dostavio [Očitovanje o izvješću Stručnoga povjerenstva](https://www.fhs.hr/images/50042056/4_2020%2006%2017%20ocitovanje%20o%20Izvjescu%20strucn%20povj%20doktorski%20Filozofija%20FHS.pdf), nakon čega je Agencija u veljači 2021., uz prethodno mišljenje Akreditacijskog savjeta, donijela [preporuku ministru nadležnom za znanost i visoko obrazovanje](https://www.fhs.hr/images/50042056/5_AZVO_akreditacijska%20preporuka_poslijediplomski%20Filozofija.pdf). Na temelju navedene preporuke, Ministarstvo znanosti i obrazovanja je 17. siječnja 2022. godine izdalo [potvrdu o ispunjavanju uvjeta](https://www.fhs.hr/images/50042056/6_FHS_ispunjava_uvjete_poslijediplomski_filozofija.pdf) za izvođenje ovog doktorskoga studija, uz naknadno praćenje te izradu akcijskoga plana u roku od šest mjeseci i izvještavanje Agencije o njegovoj provedbi jednom godišnje. [Akcijski plan za unapređenje kvalitete studija](https://www.fhs.hr/images/50042056/7_Akcijski%20plan_poslijedipl_fil.pdf) prihvaćen je na Fakultetskom vijeću te dostavljen Agenciji u siječnju 2023.
**Doktorski studij Povijesti**
U listopadu 2017. provedena je reakreditacija doktorskoga studija Povijesti. Na temelju postupka reakreditacije, odnosno procjene dokumenta Samoanalize, posjeta visokom učilištu i razgovora predviđenih protokolom posjeta Stručnog povjerenstva (6. prosinca 2017.), Stručno povjerenstvo dostavlja [izvješće](https://www.fhs.hr/images/50042056/3_Zavrsno%20izvjesce_Povijest_Hrvatski%20studiji.pdf) u veljači 2018., u kojem Akreditacijskom savjetu Agencije za znanost i visoko obrazovanje preporuča izdavanje pisma očekivanja s rokom uklanjanja nedostataka do jedne (1) godine u kojem bi visoko učilište trebalo provesti nužna poboljšanja u područjima: nastavničkih i istraživačkih kapaciteta, internoga sustava osiguravanja kvalitete, potpore doktorandima i napredovanja tijekom studija te programa i ishoda doktorskoga studija. Nakon preporuke Agencije i [odgovora Fakulteta hrvatskih studija](https://www.fhs.hr/images/50042056/4_18.06.2019%20-%20Odgovor%20na%20Akreditacijske%20preporuke%20Povijest%202.pdf) na isto iz lipnja 2019., Ministarstvo znanosti i obrazovanja u siječnju 2021. dostavlja [Pismo očekivanja](https://www.fhs.hr/images/50042056/5_Pismo_ocekivanja_doktorski_povijest_4.1.2021.pdf) s rokom uklanjanja nedostataka od jedne godine. U prosincu 2021. Fakultet dostavlja [izvješće o uklanjanju nedostataka](https://www.fhs.hr/images/50042056/7_FHS_Izvjesce_o_ispunjavanju_uvjeta_dokt_Povijest_31.12.2021.pdf) utvrđenih u reakreditaciji doktorskoga studija Povijesti sukladno navedenom Pismu očekivanja. Temeljem dostavljenog izvješća Agencija izdaje [preporuku](https://www.fhs.hr/images/50042056/6_Akreditacijska_preporuka_doktorski_povijesti._20.6.2022.pdf) ministru nadležnom za znanost i visoko obrazovanje koji u srpnju 2022. izdaje [potvrdu o ispunjavanju uvjeta](https://www.fhs.hr/images/50042056/8_MZO_potvrda_poslijediplomski_Povijest_19_7.pdf) za izvođenje ovog doktorskoga studija, uz naknadno praćenje te izradu akcijskoga plana u roku od šest mjeseci i izvještavanje Agencije o njegovoj provedbi jednom godišnje. Akcijski plan za unapređenje kvalitete studija je u izradi te će u vrijeme predaje ove Samoanalize biti upućen Fakultetskom vijeću na usvajanje.
**Doktorski studij Kroatologije**
U listopadu 2017. provedena je reakreditacija doktorskoga studija Kroatologija. Na temelju postupka reakreditacije, odnosno procjene dokumenta Samoanalize, posjeta visokom učilištu i razgovora predviđenih protokolom posjeta Stručnog povjerenstva (6. prosinca 2017.), Stručno povjerenstvo dostavlja [izvješće](https://www.fhs.hr/images/50042056/3_Zavrsno%20izvjesce_Kroatologija_Hrvatski%20studiji.pdf) u veljači 2018., u kojem Akreditacijskom savjetu Agencije za znanost i visoko obrazovanje preporuča izdavanje pisma očekivanja s rokom uklanjanja nedostataka do jedne (1) godine u kojem bi visoko učilište trebalo provesti nužna poboljšanja u područjima: nastavničkih i istraživačkih kapaciteta, internoga sustava osiguravanja kvalitete, potpore doktorandima i napredovanja tijekom studija te programa i ishoda doktorskoga studija. Nakon preporuke Agencije i [odgovora Fakulteta hrvatskih studija](https://www.fhs.hr/images/50042056/4_18.06.2019%20-%20Odgovor%20na%20Akreditacijske%20preporuke%20kroatologija%202.pdf) na isto iz lipnja 2019., Ministarstvo znanosti i obrazovanja u siječnju 2021. dostavlja [Pismo očekivanja](https://www.fhs.hr/images/50042056/5_Pismo_ocekivanja_doktorski_kroatologija_4.1.2021.pdf) s rokom uklanjanja nedostataka od jedne godine. U prosincu 2021. Fakultet dostavlja [izvješće o uklanjanju nedostataka](https://www.fhs.hr/images/50042056/6_FHS_Izvjesce_o_uklanjanju_nedostataka_doktorski_kroatologije_31.12.2021.pdf) utvrđenih u reakreditaciji doktorskoga studija Kroatologija sukladno navedenom Pismu očekivanja. Temeljem dostavljenog izvješća Agencija izdaje [preporuku](https://www.fhs.hr/images/50042056/7_AZVO_20_9_preporuka.pdf) ministru nadležnom za znanost i visoko obrazovanje koji u rujnu 2022. izdaje pismo očekivanja s rokom uklanjanja nedostataka tri godine. U listopadu 2022. Fakultet hrvatskih studija dostavlja Agenciji[ izvješće radi izdavanja potvrde o ispunjavanju uvjeta](https://www.fhs.hr/images/50042056/9_2022%2010%2024%20Izvjesce%20AZVOu%20doktorski%20kroatologije.pdf) za izvođenje doktorskoga studija te se u narednom razdoblju očekuje odgovor Agencije i nadležnoga Ministarstva.
  

