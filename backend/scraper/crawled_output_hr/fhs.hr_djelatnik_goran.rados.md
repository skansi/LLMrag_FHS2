[Article Link](https://www.fhs.hr/djelatnik/goran.rados)

## O djelatniku
![](https://www.fhs.hr/images/users_profiles/20250816_133938.jpg)
###  doc. dr. sc. Goran Radoš 
**Zvanje:**
docent 
**Funkcija:**
Docent 
**Kabinet:**
106/ I. kat (Glavna zgrada - južno krilo)
**Konzultacije:**
Srijedom od 12.30h uz obvezni prethodni dogovor.
**Telefon:**
012457627
**Telefon kućni:**
7627
**E-mail:**
[grados@fhs.hr](javascript:startMail\('etqnfbs@fuu.e'\);)
**URL službenih stranica na Webu:**
<https://www.bib.irb.hr:8443/pregled/profil/14814>
**Odsjek:**
ODSJEK ZA KOMUNIKOLOGIJU 
**Godina diplomiranja:**
1989.
**Godina magistriranja:**
1992.
**Godina doktoriranja:**
2019.
**Na odjelu od:**
2019.
#### Nastava
**prijediplomski**
  * [Hrvatski iseljenički mediji (214020)](https://www.fhs.hr/predmet/him) - Nositelj, Nositelj
  * [Informativni sustav Republike Hrvatske (28468)](https://www.fhs.hr/predmet/isrh) - Nositelj, Seminar
  * [Komunikacijski menadžment (201677)](https://www.fhs.hr/predmet/kommen) - Nositelj
  * [Mediji i Domovinski rat (202401)](https://www.fhs.hr/predmet/mdr) - Nositelj
  * [Mediji i terorizam (45933)](https://www.fhs.hr/predmet/mit) - Nositelj, Seminar
  * [Društveni menadžment (201333)](https://www.fhs.hr/predmet/drumen) - Seminar
  * [Završni rad (38774)](https://www.fhs.hr/predmet/zavrad) - Seminar


**diplomski**
  * [Geopolitika i nacionalna sigurnost (201679)](https://www.fhs.hr/predmet/gns) - Nositelj, Seminar
  * [Mediji i nacionalna sigurnost (57242)](https://www.fhs.hr/predmet/mns_a) - Nositelj, Seminar
  * [Stanovništvo i financijski sustav (253115)](https://www.fhs.hr/predmet/sfs) - Nositelj, Seminar
  * [Upravljanje rizikom i krizno komuniciranje (57217)](https://www.fhs.hr/predmet/urkk) - Nositelj
  * [Diplomski rad (64886)](https://www.fhs.hr/predmet/diprad_c) - Seminar


#### Životopis
**Goran Radoš**(Zagreb, HR). Doktor ekonomskih znanosti i docent u tri znanstvena polja:  _ekonomija_ , _politologija_ i _komunikacijske znanosti_ te nastavnik na Odsjeku za komunikologiju Fakulteta hrvatskih studija Sveučilišta u Zagrebu (UNIZG). 
_Ex_ veleučilišni predavač, državni (rukovodni) službenik i karijerni diplomat, poslovni direktor i  _interim_ menadžer u akademskoj i poslovnoj zajednici angažiran radi primjene znanja za učinkovito situacijsko vodstvo, upravljanje i odlučivanje.
Alma mater : Diplomirao politologiju na Fakultetu političkih znanosti u Zagrebu (UNIZG) i informacijske znanosti na Filozofskom fakultetu u Zagrebu (UNIZG), magistrirao u znanstvenom polju ekonomija - grana: marketing na Ekonomskom fakultetu u Zagrebu (UNIZG), znanstvenom polju politologija - grana: međunarodni odnosi na Fakultetu političkih znanosti u Zagrebu (UNIZG), znanstvenom polju komunikacijske znanosti - grana: komunikologija na Fakultetu političkih znanosti u Sarajevu (UNSA), znanstvenom polju pravo - grana: kriminologija na Fakultetu za kriminalistiku, kriminologiju i sigurnosne studije u Sarajevu (UNSA) i u znanstvenom polju sigurnosne i obrambene znanosti - grana: sigurnosni studiji na Fakultetu za kriminalistiku, kriminologiju i sigurnosne studije u Sarajevu (UNSA). Doktorski studij Menadžment u obrazovanju završio na Ekonomskom fakultetu (IUT) i u znanstvenom polju ekonomija obranio disertaciju "Koncepti i modeli informacijskog obrazovanja kao podloga izgradnje i razvoja društva znanja u Republici Hrvatskoj" te postigao ak. stupanj i titulu doktora ekonomskih znanosti, grana menadžment (2019.).
Autor i suautor 21 objavljenog znanstvenog i stručnog rada i monografije. U polju informacijskih i komunikacijskih znanosti izabrani je  _naslovni predavač_ na Poslovnom veleučilištu Zagreb, a  _naslovni asistent_ na Grafičkom fakultetu (UNIZG).
Nakon diplomiranja iselio u London (UK), a u Zagreb se vratio nakon proglašenja (prvog) demokratskog saziva Sabora RH i sudjeluje u Domovinskom ratu kao branitelj - dragovoljac, pripadnik Dragovoljačke oružane skupine, te pripadnik NZ-e M. Držić (Trnje) i "R" sastava PUZ-a. Polaznik I. naraštaja Diplomatsko-konzularnog tečaja Vlade RH, a završetkom magisterija pridružuje se Ministarstvu vanjskih poslova RH (MVP) i prolazi (prvo) psihologijsko - kognitivno testiranje te radi administrativne poslove i diplomatsko-analitička izvješća u Kabinetu i Upravi za europsku političku bilateralu (I. Uprava). Od 1998. načelnik i pomoćnik ravnatelja uprave u Ministarstvu razvitka i obnove RH; Načelnik i voditelj odsjeka u Ministarstvu mora RH i posebni savjetnik u Državnom uredu za Hrvate izvan RH; Predavač u akademskom sektoru, glavni tajnik i tajnik odjela za društvene znanosti u Hrvatskom društvu za znanost i umjetnost. U profitnom sektoru na upravljačkim je dužnostima direktor sukcesivno upravljajući četirima sektorima (CIO, CFO, CIT) i dvjema upravama tvrtki (CEO), te je višemandatni član dvaju nadzornih odbora, prokurist i stečajni upravitelj, s ciljem postizanja financijsko-organizacijske konsolidacije, učinkovitog upravljanja, strateškog odlučivanja i nadzora poslovanja u malim i velikim tvrtkama, bio je direktor nabave, direktor za nabavu i upravljanje imovinom, IT direktor, izvršni direktor za financije, investicije i razvoj, stečajni upravitelj, predsjednik uprave, privremeni menadžer i član nadzornih tijela tvrtki.
Predaje kolegije iz interdisciplinarnih društvenih polja utemeljenih na spoznajama istraživanja fenomenologije humanog komuniciranja i upravljivosti donošenja učinkovitih, optimalnih i informiranih odluka, te tvorbi, tranziciji i uporabi podataka, informacija i akcijskog znanja u državnom i profitnom sektoru.
**Knjiga** : "Modeli informacijskog obrazovanja -  _Benchmark_ korisnoga znanja za djelotvornu primjenu u Republici Hrvatskoj i Bosni i Hercegovini" (ECSA, 2021.).
**Bio** : U obiteljsko - roditeljskoj zajednici primio RKT odgoj, polazio javni vrtić, OŠ I. Kršnjavoga i OŠ M. Držića, maturirao na Prirodoslovnoj školi V. Preloga (_ex_ KTOC), igrao m. nogomet (_hakl_) i nogomet (NK Šparta - Elektra), prethodno trenirao _shotokan_ karate (KK Student), a nakon odsluženja obvezne vojne službe i stjecanja diplome zaposlio se u ugostiteljstvu i graditeljstvu u Londonu (UK) te u Zagreb vratio pridruživši se dragovoljcima Domovinskog rata (DOS, NZ, 'R' sastav PUZ). Radio na prvom hrvatskom Popisu stanovništva i volontirao u provedbi Referenduma o samostalnosti RH, pa završivši Diplomatsko-konzularni tečaj dodijeljen Ministarstvu vanjskih poslova RH kao ml. pomoćnik šefa Kabineta ministra i karijerni diplomat u Upravi za europsku političku bilateralu (Odjel za Zapadnu Europu). Sudjelovao u aktivnostima hrvatske ratne i mirnodopske diplomacije, diplomirao u I. naraštaju jednogodišneg stručnog diplomatskog studija Diplomatske akademije MVP-a, promoviran u atašea i III. tajnika, hospitirao u veleposlanstvima RH u Štokholmu (1996.) i Kairu (1997.). Imenovan načelnikom Odjela za migracije u Ministarstvu razvitka i obnove (MRO) u kojem (je) koordinira(o) međuagencijsku suradnju Hrvatskog fonda za privatizaciju (HFP), Agencije za promet nekretninama (APN), Uprave za prognanike i izbjeglice, Hrvatskog centra za razminiranje (HCR) i Fonda za obnovu i izgradnju Vukovara (FoiV). Imenovan pomoćnikom ravnatelja Uprave za razvitak zamjenjuje gl. hrvatskog pregovarača s odgovornošću tima zaduženog temeljem Sporazuma o mirnoj reintegraciji ("Erdutski sporazum") da učinkovito provedu Mjere povratka hrvatske populacije u Hrvatsko podunavlje (P=1600 km2) i smanje vakuum vlasti nakon ugovorenog povlačenja postrojba međunarodnih mirovnih snaga (UNTAES) s hrvatskoga državnog teritorija te osiguraju optimalno funkcioniranje MRO. Koordinator je izvedbe međunarodnog projekta ministarstva, USAID-a, HEP-a i HCR-a za rekonstrukciju u ratu uništenih i izgradnju novih dionica VN el. mreže na Banovini, Kordunu i Dalmaciji, te sudionik tri kruga međudržavnih pregovora o implementaciji čl. 7. Sporazuma o normalizaciji odnosa između RH i SRJ, a potom sporazuma između Vlade RH i Veleposlanstva SAD prvu poslijeratnu povratničku obitelj iz SRJ uveo u nesmetani posjed imovine. Odlukom Vlade RH upravlja(o) multilateralnim timom koji u skladu s međunarodnim pravom uspješno (iz)vodi kopneno-pomorsku misiju isporuke 600 t humanitarne pomoći R. Albaniji (Drač, Tirana, 1999.). Prijelazom u Ministarstvo mora RH operativno vodio javna nadmetanja, financijski nadzor, te izvedbeni nadzor kapitalnih razvojnih infrastrukturnih projekata na hrvatskim otocima i priobalju. Usporedo s radom u državnom sektoru prelazi u profitni sektor višekratno služeći kao član nadzornih tijela tvrtki, a uz vođenje Odsjeka za investicije, imenovan je stečajnim upraviteljem tvrtke u državnom vlasništvu gdje u zakonski propisanom postupku i roku zaključuje stečajni postupak pri Trgovačkim sudom. U profitnom sektoru osiguravateljske industrije prelazi u vodeću hrvatsku kompaniju kao direktor Službe za korporativnu nabavu, potom direktor Službe za nabavu i upravljanje imovinom, te kao direktor Službe za informatiku provodi i okončava strateški projekt simultane izgradnje dviju STP po modelu "ključ u ruke" u Splitu i Korčuli. U akademskom sektoru izabran je naslovni predavač i naslovni asistent u području informacijskih i komunikacijskih znanosti - vanjski suradnik - predavač kolegija u polju informacijskih i komunikacijskih znanosti na Grafičkom fakultetu (UNIZG) i nastavnik - asistent na Veleučilištu Baltazar. Usporedno imenovan i interim menadžerom i predsjednikom Uprave - direktorom javne komunalne tvrtke gdje menadžmentom preokreta upravlja financijskom i organizacijskom konsolidacijom javnog komunalnog društva na Dugom Otoku. Od 2013. u Središnjem državnom uredu za Hrvate izvan RH (_ex_ DUHIRH) imenovan posebnim savjetnikom za provedbu gospodarske potpore Hrvatima izvan RH, a 2014. prelazi u menadžment dviju privatnih tvrtki za komunalni inženjering gdje je prokurist, izvršni direktor za financije, investicije i razvoj, te predsjednik Uprave - direktor, upravljajući poslovanjem tvrtke u integriranom poslovnom području BiH.
Uz posao u profitnom sektoru, postaje član, potom Glavni tajnik, tajnik Odjela za društvene znanosti i voditelj odnosa s javnostima te o.d. urednika časopisa "Radovi" u Hrvatskom društvu za znanost i umjetnost, a 2019. vraća se u Zagreb i predaje na Odsjeku za komunikologiju Fakulteta hrvatskih studija Sveučilišta u Zagrebu.
**Područja kolegija i ishodi učenja** : Predaje kolegije iz primijenjene komunikologije, učinkovitosti upravljanja i organizacijskog odlučivanja u korporativnom i javnom sektoru te izvještajnoj zajednici i javnim informativnim sustavima. Istražuje fenomenologiju otvorenih izvora informacija, medijske i računalne propagande, studije terorizma i nacionalne sigurnosti. Ishodima suradničkog učenja i istraživački usmjerenom nastavom, kolegiji su vezani uz istraživanje komplementarnosti uporabe, prepoznavanja i zaštite točnosti podataka i informacija za tvorbu akcijskih izvjesnica i izradu objektivnih analiza kojima se kreiraju strategije ili poslovni modeli u kompleksnom okolišu i informacijskoj asimetriji. Akcijabilnost, funkcionalnost, prioritet i komunikabilnost _sposobnosti_ su koje studenti usvajaju kao temeljno znanje, a nadgradnjom i kao napredno operativno i stvaralačko znanje™za optimalno odlučivanje i upravljanje te kreiranje novih ideja, rješavanje problema i ispunjavanje objektivno ciljanih rezultata na operativnoj i strateškoj razini u profitnom i javnom sektoru. 
#### Znanstveni radovi (CroRIS)
> Odgoj za vrijednosti putem dječjega likovnoga stvaralaštva: Vrijednosti u likovnim radovima u zbornicima Susreta hrvatskoga dječjega duhovnoga stvaralaštva “Stjepan Kranjčić” od 2012. do 2021. godine
> "Kriza demokratije" u Bosni i Hercegovini predstavljena kroz različite oblike zloupotreba i viktimizacije građana
> Bogatstvo identitetskoga sadržaja u udžbenicima za hrvatsko iseljeništvo
> CONTRIBUTION OF CROATIAN CATHOLIC MISSIONS TO THE PRESERVATION OF CROATIAN IDENTITY THROUGH THE SUPPORT OF THE HIŠAK ORGANISATION (CROATIAN SCHOOLS OF AMERICA, AUSTRALIA AND CANADA) 
> Social entrepreneurial intentions and motivational drivers among business students
> Modeli informacijskog obrazovanja za izgradnju društva znanja - Benchmark korisnoga znanja za djelotvornu primjenu u Hrvatskoj i BiH
> Micro-determinants of the individuals willing to support projects related to renewable energy sources
> Perspectives of higher education in the Werstern Balkan countries in the light of Europe 2020 Strategy
> Koncepti i modeli informacijskog obrazovanja kao podloga izgradnje i razvoja društva znanja u Republici Hrvatskoj
> Tortura - mučenje vodom (Waterboarding - Primjeri iz Sjedinjenih Američkih Država)
> Upisne politike kao kriterij kvalitete u visokom obrazovanju
> INFLUENCE OF MEDIA CONVERGENCE ON THE PROCESS OF CROATIAN MEDIA DIGITALIZATION
> System of public radio television – managerial discourse to exit the management and organisational crisis (case study: Croatian Radio Television /CRT/)
> State administration: changes in decision making (Croatian example)
> Medijska komunikacija u konvergentnom okruženju
> For quality of life
> Komunikološka analiza vizualnih kriterija za procjenu uspjeha parlamentarnih stranaka
> Ecology and technology
> Croatia media communication in convergent environment
> Promotion as a part of strategic communication of a successful brand name
> Informacijsko obrazovanje kao pretpostavka za ulazak Hrvatske u društvo znanja
