[Article Link](https://www.fhs.hr/predmet/phk)

## Povijest hrvatskoga kazališta
  * [Osnovni podaci](https://www.fhs.hr/predmet/phk#v1id-523798_132739_1_0 "Osnovni podaci")
  * [Detaljne informacije](https://www.fhs.hr/predmet/phk#v1id-523798_132739_1_1 "Detaljne informacije")
  * [Nastava](https://www.fhs.hr/predmet/phk#v1id-523798_132739_1_2 "Nastava")
  * [Termini konzultacija](https://www.fhs.hr/predmet/phk#v1id-523798_132739_1_3 "Termini konzultacija")


[![](https://www.fhs.hr/img/flags/gif/hr.gif)](https://www.fhs.hr/predmet/phk) [![](https://www.fhs.hr/img/flags/gif/gb.gif)](https://www.fhs.hr/en/course/hoct)
**Šifra:** |  37469  
  
---|---  
**ECTS:** |  5.0   
**Nositelji:** |  prof. dr. sc. [Viktoria Franić Tomić](https://www.fhs.hr/djelatnik/viktoria.franic_tomic)   
  
**Prijava ispita:** |  [Studomat](http://www.isvu.hr/studomat)  
**Engleski jezik:** |  Nastava se odvija na hrvatskom jeziku u svim svojim elementima, a stranim studentima koji su pridruženi mješovitoj grupi nudi se mogućnost savladavanja predmeta pomoću dodatnih izravnih konzultacija s nastavnikom i asistentima na engleskom jeziku. Pri tome, nastavnik stranog studenta upućuje na odgovarajuću literaturu na engleskom jeziku te mu osigurava mogućnost polaganja predmeta na engleskom jeziku.   
**Opterećenje:**  
---  
> ### 1. komponenta
> | Vrsta nastave | Ukupno  
> ---|---  
> Predavanja | 30  
> * Opterećenje je izraženo u školskim satima (1 školski sat = 45 minuta)   
**Opis predmeta:**  
> Opis predmeta  
>  Predmet Povijest hrvatskoga kazališta obrađuje temeljne književnopovijesne i teatrološke probleme koji su povezani uz razvitak svjetske teatrologije, a u vezi su s pojedinačnim analizama dramskih tekstova kao i procesa kazališnih izvedbi u hrvatskoj kulturnoj povijesti. Polaznici predmeta upoznat će se s metodološkim problemima kazališne historiografije i osposobiti za kritičku primjenu novih pristupa kazališnoj povijesti i povijesti izvedbenih umjetnosti. Na temelju građe hrvatskoga kazališta, teorije i prakse uspostavlja se sustav znanja o povijesti hrvatskoga kazališta s posebnim uvidom u povijest europskog kazališta od klasične grčke drame do najnovijih ostvarenja u tom žanru. Predmet uključuje obveznu terensku nastavu koja će studentima omogućiti najmanje tri radna posjeta kazališnim pokusima. Ciljevi predmeta su sljedeći svladavanje temeljnih pitanja povijesti hrvatskoga kazališta, što će reći i povijesti dramske književnosti kao i procesa kazališnih izvedbi u hrvatskoj kulturnoj povijesti. Stjecanje temeljnih teatroloških znanja kao i vještina s obzirom na interpretaciju kako dramskog teksta tako i scenskog teksta kazališne predstave. Na primjerima iz povijesti hrvatskoga kazališta s obzirom na književnu i kulturnu povijest osposobiti će se studente za metodološki utemeljen pristup sadržajima povijesti hrvatskoga kazališta i drame, zatim znanosti o kazalištu kao i izvedbenoj dimenziji dramskih tekstova.  
>    
>  Opće kompetencije  
>  Nakon odslušane nastave i položenoga ispita studenti će biti upućeni u metodologiju kazališne historiografije te će steći temeljna teatrološka znanja, ali i vještine s obzirom na interpretaciju dramskih i scenskih tekstova kazališnih predstava. Studenti će upoznati razvitak hrvatskoga kazališta i biti osposobljeni sudjelovati u njegovom suvremenom nastajanju.  
>    
>  Ishodi učenja  
>  1. Opisati povijest hrvatskoga kazališta  
>  2. Procijeniti sadašnje oblike teatarskog života  
>  3. Primijeniti osnovna teatrološka znanja u opisu scenskoga teksta  
>  4. Primijeniti osnova dramaturška znanja u opisu dramskoga teksta  
>  5. Analizirati odnos povijesti hrvatskog i ostalih europskih kazališta  
>  6. Analizirati kazališnu ikonografiju  
>  7. Usporediti kanonski sustav hrvatskih dramskih tekstova s onima zapadnoeuropskoga kulturnog kruga  
>  8. Analizirati različite oblike teatralnog u drugim umjetnostima  
>    
>    
>  Tjedni plan nastave  
>  1. Uvod u hrvatsku teatrologiju. Najvažnija poglavlja europske teorije drame i kazališta. Renesansna misao o kazalištu. Klasicistička teorija drame. Kriza građanske drame i reforme XX. stoljeća Craig, Artaud, Brecht. Hrvatski pisci o kazalištu Demeter, Šenoa, Miletić, Gavella, Zuppa  
>  2. Antička tragedija praksa i teorija. Njezini odjeci u hrvatskoj književnosti. Tragično u spisima mislilaca XX. stoljeća. Tema Antigone u hrvatskoj dramskoj književnosti Drago Ivanišević, Tonči Petrasov Marović, Miro Gavran. Drugi odjeci antičkog teatra u hrvatskom kazalištu. Antički teatar na Visu.  
>  3. Antički komediografi i njihov utjecaj na hrvatske pisce. Držićev Skup i Plautov predložak. Pitanje Pjerina i blizanačkih komedija. Dvojništvo kao tema u svjetskoj književnosti. Aristofan kao preteča političkog kazališta. Menander i pitanje dramske karakterologije. Molijerističke komedije u Dubrovniku u XVIII. stoljeću.  
>  4. Srednjovjekovni teatar i njegov odnos prema dramaturškim zasadama antike. Teološki pisci o teatru Jeronim, Augustin, Toma Akvinski. Razvitak kazališta u hrvatskim zemljama u ranom i zrelom srednjem vijeku. Zagrebački Missale antiquissimum i njegova teatrabilnost. Muka svete Margarite kao primjer srednjovjekovnog prikazanja i njezino teatrološko čitanje.  
>  5. Hrvatski teatar prije Marina Držića. Žanrovski sustav renesansne drame u Italiji i Hrvatskoj. Mavro Vetranović analiza dramskog opusa. Orfejska tema u europskoj književnosti. Abrahamova žrtva i Izakova pasija u hrvatskoj i drugim europskim književnostima. Nalješković i Držić postanak Novele od Stanca. Hanibal Lucić i pitanje hrvatskih dramskih robinja. Moreška kao folklorni kazališni oblik. Korčulanska moreška kao tekst i kao suvremena folklorna izvedba.  
>  6. Marin Držić jedan egzemplarni renesansni život. Pitanja njegove biografije kao poticaj mlađim književnim tekstovima hrvatskih pisaca Od Milana Šenoe i Stjepana Miletića, preko Miroslava Krleže i Marijana Matkovića do Slobodana Šnajdera i Hrvoja Hitreca.  
>  7. Hrvatske renesansne tragedije i počeci baroknog stila. Problem Držićeve Hekube, Dalide Saba Gučetića i Elektre Dominka Zlatarića. Žene u hrvatskom teatru analiza šibenskog dokumenta o predstavi u ženskom samostanu iz 1615. Rođenje opernog spektakla i njegovi odjeci u hrvatskim tragikomedijama XVII. stoljeća. Kazališni svijet Junija Palmotića i njegov odnos prema dramskim suvremenicima.  
>  8. Ikonografija kazališta u Hrvatskoj prikaz idealnog grada s kazališnim prizorima (Dubrovnik 1518. i drugo). Hrvatske kazališne zgrade. Kazališna svečanost u Osoru. Hvarski teatrino iz 1612. i njegova mlađa dokumentacija. Gradnja građanskih kazališta u hrvatskim gradovima tijekom XIX. stoljeća. Zagrebačka kazališna mjesta. Kazališta u Osijeku, Splitu, Varaždinu, Rijeci, Zadru, Dubrovniku i Šibeniku. Razvitak kazališne arhitekture Pogled na glavne aktere od humanizma do danas. Hrvatski scenografi od Šenonina doba do našeg vremena. Posjet arhivu Zavoda za povijest hrvatskog kazališta u Opatičkoj 18.  
>  9. Calderonova drama Život je san i njezin hrvatski odjek u Vučistrahu Petra Kanavelića. Hrvatska libretistički zasnovana drama i njezini odjeci u romantičarskoj drami Demetrija Demetera. Đurđevićeva Judita i hrvatske scenske Judite. Europsko građansko kazalište i njegovi reformatori u XVIII. stoljeću. Mit o Nikoli Zrinskom kao predmet pučkog kazališta, ali i kao paradigma nacionalne dramatike. Kukuljević.  
>  10. Miletićevo Hrvatsko glumište i njegov odnos prema europskim kazališnim reformama. Teatar Ive Vojnovića i njegove mijene od inspiracija Ibsenom u Ekvinociju i Dubrovačkoj trilogiji do Pirandellom u Prologu nenapisane drame. Vojnović i Krleža. Dramatičari hrvatske moderne Tucić i drugi. Režiseri osvajaju teatar. Slučajevi Maxa Reinhardta i Branka Gavelle. Kazališni spisi Branka Gavelle.  
>  11. Dramski opus Miroslava Krleže. Legende i agonija romantizma. Salome kao komparatistički problem. Analiza jednog političkog događaja iz 1918. i njegovih kazališnih odjeka. Gospoda Glembajevi u europskom kontekstu i razlozi njihove dramaturške retrogradnosti. Osječko Krležino predavanje. Osječka reakcija Radovana Ivšića na dramski opus Miroslava Krleže. Aretej i pitanje dramske tehnike u modernizmu. Krležin spis o dramskom repertoaru i njegove poruke.  
>  12. Teatar Radovana Ivšića. Poetika nadrealističkog teatra i drugih avangardnih pokreta. Futuristički manifesti Tomasa Marinettija i njihovi odjeci na Kamova. Ekspresionizam u hrvatskom kazalištu. Josip Kosor i njegov dramski rad. Ranko Marinković Glorija. O reakcijama na ovu dramu i o njezinim potencijalnim čitanjima.  
>  13. Iskustva Brešanova Hamleta iz Mrduše Donje sa šekspirskim predloškom kao primjera persiflaže klasične drame. Jarryev Kralj Ubu. Drugi Brešanovi komadi. Kušanova Svrha od slobode. Tehnika fragmentarnih biografskih drama u opusu Slobodana Šnajdera Kamov Smrtopis i Držićev san.  
>  14. Hrvatska kazališna kritika. Pregled najvažnijih opusa u XIX. i XX. stoljeću. Praktikum pisanje kazališne kritike. Analiza kritičarskog rada Ranka Marinkovića, Marjana Matkovića, Petra Brečića, Dalibora Foretića, Nikole Batušića, Borisa Senkera... Najnoviji hrvatski dramatičari u ogledalu kritike Miro Gavran, Lada Kaštelan, Mate Matišić i drugi.  
>  15. Fenomen kazališnih festivala u XX. stoljeću. Dubrovačke ljetne igre i njihova povijest. Drugi hrvatski kazališni festivali. Marulovi dani i zrcaljenje suvremene hrvatske drame i kazališta u njima. Dani hvarskog kazališta. Krležini dani u Osijeku. Zagrebački kazališni festivali. Teatar Itd kao važan iskorak u europeizaciji hrvatskoga kazališnog repertoara. Opusi najvažnijih hrvatskih redatelja Gavella, Spaić, Habunek, Violić, Paro, Juvančić, Kunčević, Dolenčić...  
**Ishodi učenja:**  

  
**Literatura:**  
  1. Nikola Batušić; Povijest hrvatskoga kazališta; Zagreb: Školska knjiga (1978), 
  2. Silvio d Amico; Povijest dramskog teatra (preveo Frano Čale); Zagreb: Nakladni zavod Matice hrvatske (1972), 
  3. Slobodan Prosperov Novak i Josip Lisac; Hrvatska drama do Narodnog preporoda, (sv. I-II); Split: Logos (1984), 
  4. (priredio B. Senker); Hrestomatija novije hrvatske drame, (sv. I-II); Zagreb: Disput (2000), 
  5. Viktoria Franić Tomić; Tko je bio Marin Držić; Zagreb: Matica hrvatska (2011), 

  
**1. semestar**  
---  
> **KOM (2999) - izborni TZP** - Redovni studij - Komunikologija  
>   
  
**2. semestar**  
> **KOM (2999) - izborni TZP** - Redovni studij - Komunikologija  
>   
  
**3. semestar**  
> **KOM (2999) - izborni TZP** - Redovni studij - Komunikologija  
>   
  
**4. semestar**  
> **KOM (2999) - izborni TZP** - Redovni studij - Komunikologija  
>   
  
**5. semestar**  
> **KOM (2999) - izborni TZP** - Redovni studij - Komunikologija  
>  **Obavezni predmet** - Redovni studij - Kroatologija  
>   
  
**6. semestar**  
> **KOM (2999) - izborni TZP** - Redovni studij - Komunikologija  
>   
Termini konzultacija: 
  * **prof. dr. sc.[Viktoria Franić Tomić](https://www.fhs.hr/djelatnik/viktoria.franic_tomic)**: 
Prema dogovoru.
Lokacija: 


## Obavijesti
[ ![](https://www.fhs.hr/_pub/themes_static/hrstud2024/default/img/default_news.jpg) ](https://www.fhs.hr/predmet/phk?@=21e3p#news_79583)
##### [SEMINARSKI RADOVI ŠALJU SE PUTEM ELEKTRONIČKE POŠTE TJEDAN DANA PRIJE ROKA KOJEGA STUDENT PRIJAVLJUJE. STUDENTI KOJI NE STUDIRAJU JEDNOPREDMETNU KROATOLOGIJU NEMAJU DRUGI DIO... ](https://www.fhs.hr/predmet/phk?@=21e3p#news_79583)
[Saznaj više](https://www.fhs.hr/predmet/phk?@=21e3p#news_79583)
14.01.2021
[ ![](https://www.fhs.hr/_pub/themes_static/hrstud2024/default/img/default_news.jpg) ](https://www.fhs.hr/predmet/phk?@=21d13#news_79583)
#####  [Obavijest studentima / polaznicima predmeta Povijest hrvatskoga kazališta](https://www.fhs.hr/predmet/phk?@=21d13#news_79583)
[Saznaj više](https://www.fhs.hr/predmet/phk?@=21d13#news_79583)
13.10.2020
[Pročitaj više...](https://www.fhs.hr/predmet/phk?@=21d13#news_79583 "Pročitaj obavijest: Obavijest studentima / polaznicima predmeta Povijest hrvatskoga kazališta")
[ ![](https://www.fhs.hr/_pub/themes_static/hrstud2024/default/img/default_news.jpg) ](https://www.fhs.hr/predmet/phk?@=218qa#news_79583)
#####  [Obavijest studentima / polaznicima predmeta Povijest hrvatskoga kazališta](https://www.fhs.hr/predmet/phk?@=218qa#news_79583)
Poštovane i drage kolegice, poštovani i dragi kolege, uvodno predavanje na predmetu Povijest hrvatskoga kazališta održat će se 9. listopada u terminu od 12:45 do 14: 15 sati iz razloga što je većem broju studenata Povijest hrvatskoga kazališta izborni predmet. Veselim se naše susretu! S poštovanjem, uz srdačne pozdrave, Izv. prof... 
[Saznaj više](https://www.fhs.hr/predmet/phk?@=218qa#news_79583)
01.10.2019
[ ![](https://www.fhs.hr/_pub/themes_static/hrstud2024/default/img/default_news.jpg) ](https://www.fhs.hr/predmet/phk?@=20zmd#news_79583)
#####  [Obavijest studentima / polaznicima predmeta Povijest hrvatskoga kazališta](https://www.fhs.hr/predmet/phk?@=20zmd#news_79583)
[Saznaj više](https://www.fhs.hr/predmet/phk?@=20zmd#news_79583)
18.01.2018
[Pročitaj više...](https://www.fhs.hr/predmet/phk?@=20zmd#news_79583 "Pročitaj obavijest: Obavijest studentima / polaznicima predmeta Povijest hrvatskoga kazališta")
[ ![](https://www.fhs.hr/_pub/themes_static/hrstud2024/default/img/default_news.jpg) ](https://www.fhs.hr/predmet/phk?@=20vcx#news_79583)
#####  [Objava rezultata ispita i upis ocjena iz predmeta Povijest hrvatskoga kazališta](https://www.fhs.hr/predmet/phk?@=20vcx#news_79583)
Objava rezultata ispita i upis ocjena iz predmeta Povijest hrvatskoga kazališta održat će se u ponedjeljak (13.2. u 12:15 h) u kabinetu nastavnice. 
[Saznaj više](https://www.fhs.hr/predmet/phk?@=20vcx#news_79583)
11.02.2017
[ ![](https://www.fhs.hr/_pub/themes_static/hrstud2024/default/img/default_news.jpg) ](https://www.fhs.hr/predmet/phk?@=20t07#news_79583)
#####  [Predstava Građanin Plemić](https://www.fhs.hr/predmet/phk?@=20t07#news_79583)
Studenti koji su u zimskom semestru akademske godine 2015/2016. odslušali predmete Hrvatska književnost srednjovjekovlja, Rodna problematika u hrvatskoj ranonovovjekovnoj književnosti, Povijest hrvatskoga kazališta naći će se ispred zgrade Hrvatskoga narodnog kazališta u četvrtak 28. siječnja 2016. u 19:00 sati kako bi... 
[Saznaj više](https://www.fhs.hr/predmet/phk?@=20t07#news_79583)
27.01.2016
[Arhiva obavijesti](https://www.fhs.hr/predmet/phk?@=20p6k#news_79583 "Arhiva obavijesti")
