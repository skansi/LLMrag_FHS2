[Article Link](https://www.fhs.hr/znanost/znanstveni_zavod_fhs)

## 
Znanstveni zavod Fakulteta hrvatskih studija znanstvena je ustrojbena jedinica Fakulteta hrvatskih studija Sveučilišta u Zagrebu u sklopu koje se obavlja, koordinira, objedinjuje, razvija i prati znanstvena djelatnost Fakulteta hrvatskih studija u svim njezinim vidovima.
Posebna zadaća Znanstvenoga zavoda jest okupljati i umrežavati znanstvenike na nacionalnoj razini, usredotočene na suvremene istraživačke teme povezane s vizijom i misijom Fakulteta hrvatskih studija, koji predstavljaju međunarodno kompetitivnu i prepoznatljivu skupinu po kakvoći i opsegu znanstvene produkcije, sposobnu za učinkovitu međunarodnu suradnju i važan prinos razvoju znanosti i visoke naobrazbe.
Glavne aktivnosti Znanstvenog zavoda Fakulteta hrvatskih studija:
• sudjelovanje na nacionalnoj i međunarodnoj razini u svrhu razmjene stručnjaka i znanja s drugim ustanovama;  
• ostvarivanje suradnje s različitim tijelima državne i javne uprave, znanstvenim, istraživačkim, strukovnim i drugim ustanovama te nedržavnim udrugama;  
• priređivanje znanstvenih skupova, konferencija, okruglih stolova i radionica;  
• provođenje znanstveno-nakladničke djelatnosti;  
• organiziranje znanstveno-istraživačke djelatnosti s težištem na provedbi interdisciplinarnih empirijskih istraživanja.
  

